<entries>
    <entry name="HORNET_GREENPATH">Ez gehiago hurbildu, mamua.&lt;page&gt;Ikusi zaitut, isilean arrastaka sasitzan zehar, niri zelatan.&lt;page&gt;Erresuma zahar hau... Gauza izugarri bat ari da esnatzen. Airean usain dezaket...&lt;page&gt;Badakit zer zaren. Badakit zer egiten saiatuko zinatekeen. Ezin dizut utzi.</entry>
    <entry name="HORNET_INSPECT_IK">Aspaldi hildako ibiltari baten hondarrak.</entry>
    <entry name="HORNET_DOOR_UNOPENED">Harriturik naukazu, mamu txikia. Mundu honen patua bizkar gainean hartu, eta oraindik indartsu jarraitzen duzu.&lt;page&gt;Ameslarien zigiluak hauste soila ere ezinezko zeregintzat har daiteke, baina hutsa zeure barruan onartzeak, horrek erabat apartekoa bilakatzen zaitu.</entry>
    <entry name="HORNET_FOUNTAIN_1">Berriro egin dugu topo, mamu txikia.&lt;page&gt;Ona izan ohi naiz jendea irakurtzen. Zu, ordea, gutxietsi egin zaitut, gerora egia argi ikusi dudan arren.&lt;page&gt;Zuk erresuma honen mugetatik kanpora dagoena ikusi duzu. Zurea bi hutsengandik jaiotako indarra da.&lt;page&gt;Ez da harritzekoa, beraz, zu mundu honen bihotzera iritsi izana. Eta bidean, ezagutuko zenuen mundu hau zutik mantentzen duen sakrifizioa.</entry>
    <entry name="HORNET_FOUNTAIN_2">Egia horren jakitun, hala ere Sakrabiaren iraupenean parte hartu nahi baduzu, bilatu errauts arteko hilobia eta, bertan, zu bezalakoei eskaintzen zaien marka.</entry>
    <entry name="HORNET_SPIDER_TOWN_01">Beraz, Piztia hil duzu... eta patuak gidaturiko helbururantz zoaz.&lt;page&gt;Ez nuke hau gertatzea oztopatuko, baina min eman dit jakinean egon eta aurka egin gabe egon beharrak.&lt;page&gt;...Zer? Agian bihozgabea naizela irudituko zaizu, baina ez naiz horren hotza.&lt;page&gt;Ez du inork bere ama hautatzen, ezta bere jaiotzaren gorabeherak ere. Mundu honetako gaitz guztiak gorabehera, eskertzen diot eman zidan bizitza.&lt;page&gt;Handia da daukadan zorra. Bera hil dadin utziz eta bere ordez etorkizunaren zama nire gain hartuz soilik has naiteke zorra kitatzen.</entry>
    <entry name="HORNET_SPIDER_TOWN_REPEAT">Utz nazazu bakean orain, mamua. Emadazu bakardade une bat, etzaleku hau betiko tenplu bilakatu baino lehen.</entry>
    <entry name="HORNET_SPIDER_TOWN_DREAM">...Ama... Barkatu ezer ez egitea... baina agian beste bide posible bat dago...</entry>
    <entry name="HORNET_OUTSKIRTS_1">Hortaz, sakoneko egiaren bila zabiltza? Ez da izaki ahulek jasan dezaketen zerbait.</entry>
    <entry name="HORNET_OUTSKIRTS_2">Erakutsidazu egiari aurre egiteko prest zaudela. Ez dut neure burua kontrolatuko. Nire jostorratza hilgarria da, eta ahulen heriotzak ez nau errukitzen.&lt;page&gt;Erakutsi erresuma honen iragana onar dezakezula, eta bere etorkizunaren ardura hartuko duzula.</entry>
    <entry name="HORNET_OUTSKIRTS_DEFEAT">...Hain indartsua zara...&lt;page&gt;Lor zenezake, hartarako borondaterik bazenu.&lt;page&gt;Baina gai izango ote zinateke eztena altxatzeko, bere sorrera tragikoaren berri izan ondoren? Eta zeure burua ezagutu ondoren...?&lt;page&gt;Egizu, orduan, Sakrabiako mamua! Jarraitu aurrera. Graba ezazu marka hori zure oskolean, eta aldarrika zaitez errege.</entry>
    <entry name="HORNET_ABYSS_ASCENT_01">Mamua, ikusten dut zure jaiolekuari aurre egin diozula, eta orain bere itzalaren substantziak inguratzen zaituela.&lt;page&gt;Gure indarrek antzerako jatorria duten arren, zure zati hori, funtsezko hustasun hori, elkarrekin partekatzen ez dugun ezaugarria da.&lt;page&gt;Bitxia da, beraz, iluntasun horrek itxaropena pizten didala. Bere baitan, aldaketarako aukera bat ikusten dut.&lt;page&gt;Bidaia zailari aurre egin beharko diozu, baina aukera bat sor daiteke. Luzatu gure munduaren estasia, edo aurka egin bere izurritearen muinari.</entry>
    <entry name="HORNET_ABYSS_DREAM">...Hutsuneari aurre egin dio, eta kalterik gabe igo da... Halako iluntasun handia elkartzeko gai ote da...?</entry>
    <entry name="HORNET_ABYSS_REPEAT">Biderik zailena har dezazun eskatuko nizuke, baina mundu honek zein amaiera izango duen erabakitzea zure esku dago.</entry>
    <entry name="HORNET_PRE_FINAL_BATTLE">Bidea irekita dago. Era batera edo bestera, amaiera zain duzu barruan.&lt;page&gt;Ez zaitut borroka honetan lagunduko. Espazio hura zu bezalakoak edukitzeko eraiki zen. Zurekin joango banintz, bere azalak xukatuko ninduke.&lt;page&gt;Ez zaitez harritu. Ez dut nire bizia arriskatuko zure saiakerarengatik, baina aukerarik badut, ahal dudan moduan lagunduko dizut.</entry>
    <entry name="HORNET_PRE_FINAL_BATTLE_REPEAT">Sakrabiako mamua, duzun indarrarekin zeuk nahi duzun amaiera eman diezaiokezu guzti honi. Jaiotzetik kondenaturiko gure haurridearen lekua hartuko duzu, ala haratago joango zara?</entry>
    <entry name="HORNET_PRE_FINAL_BATTLE_DREAM">...Lor lezake ezinezkoa omen den hori? Egin beharko luke?</entry>
    <entry name="HORNET_FINAL_BOSS">Egizu! Egin zure aukera. Nire hariak ez du luzaroago iraungo.&lt;page&gt;Luzatu gure munduaren estasia edo egin aurre bere gaitzaren muinari.</entry>
</entries>
