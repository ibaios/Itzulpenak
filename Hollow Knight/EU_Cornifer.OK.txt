<entries>
    <entry name="ABYSS_BOUGHT">Ibilaldi luzea dago dendatik honaino. Beste tartetxo batez hartuko dut atseden.&lt;page&gt;Baina ez gehiegi! Ez dut Iselda nigatik kezka dadin nahi.</entry>
    <entry name="ABYSS_GREET">Harpe zaharrak dira hauek. Ez duzu sentitzen gaineko erresumaren pisua? Pisu astuna da.&lt;page&gt;Gutxi dira sakonera hauetara heldu direnak. Aitzindariak gara zu eta biok, bai behintzat historia hurbilari dagokionean.</entry>
    <entry name="CARD">Sentitzen dut zurekin topo egin ez izana! Galduta bazabiltza, zergatik ez zatoz Lur-Ahoko gure dendara gune honen mapa bat erostera? Orain prezio berezian eskuragarri!&lt;br&gt;                                                             - Cornifer</entry>
    <entry name="CITY_BOUGHT">Urrutira bidaiatu dugu biok leku zoragarri honetara iristeko. Eraikin hauetan zehar nabilela, Iseldari oparitzeko zerbait bildu beharko nuke.</entry>
    <entry name="CITY_GREET">Badago aldea harpe kiribildu natural horietatik hona, ezta? Euriak goibeltasun ukitu bat ematen dio, baina arkitektura zoragarrikoa da.&lt;page&gt;Horren gune ezberdina marrazteak badu bere zailtasuna, baina gogoz hartu dut erronka.&lt;page&gt;Agian orain arte lortu dudanaren kopia bat erosi nahiko duzu? </entry>
    <entry name="CLIFFS_BOUGHT">Zomorro bitxi batekin topo egin dut labar hauen gainean. Bere etxea ez dago hemendik urruti.&lt;page&gt;Ikaratzeko moduko gorpuzkera zeukan eta, zalantzarik ez, eztenarekin trebezia hilgarria zeukala. Susmoa dut zuek biok elkarren antz handiagoa duzuela hark eta nik baino.</entry>
    <entry name="CLIFFS_GREET">Aire suspergarriaz gozatzen? Sakrabiako ertzetatik eta inguratzen duten lautadetatik oso gertu gaude.&lt;page&gt;Norabide honetan ez dut urrunago joateko asmorik, baina atsegina izan da harpeen muga estuetatik ateratzea behingoz.&lt;page&gt;Gunearen mapa txiki bat marraztu dut. Oso soila da, eta osatzeke dago, egia esan. Amorragarria da eremu baten hedadura osoa ez ezagutzea.</entry>
    <entry name="CORNIFER_AGAIN_DP">M-mapa bat erosi nahi duzu azkenean?</entry>
    <entry name="CORNIFER_AGAIN">Hmm? Iritziz aldatu duzu... mapa erosteari buruz?</entry>
    <entry name="CORNIFER_INTRO_1">Oh, bide batez, ez dut nire burua aurkeztu, ezta? Bai, barkadazu. Luzaroan bakarrik zaudenean, zure pentsamenduez soilik inguratuta, elkarrizketaren fintasunak ahazten zaizkizu.</entry>
    <entry name="CORNIFER_INTRO_2">Nire izena Cornifer da, eta betidanik gustatu izan zait mundua esploratzea. Pentsa, arrautzatik irten eta berehala inguruak arakatzeari ekin nion, anai-arrebak eta ama gaixoa atzean utzita! &lt;page&gt;Horregatik etorri nintzen, ahal bezain pronto, Lur-Ahora emaztearekin. Erresuma erraldoi eta amaigabe bat esploratzeko etxeko ate alboan. Nola eutsi tentazioari?&lt;page&gt;Dena dela, zure bidaia jarraitzen utziko dizut. Zorte apur batekin, ikusiko dugu berriro elkar. Zaindu zaitez, eta bidaia on!</entry>
    <entry name="CORNIFER_ISELDA">Mapa bat baliagarria izan daiteke, baina berak bakarrik ez dizu esango non zauden. Orientatzeko senik ez baduzu, biziki gomendatzen dizut iparrorratz bat erostea nire emazte Iseldari.&lt;page&gt;Oraintxe ireki du gure mapa-denda berria Lur-Ahon, zu moduko bidaiarientzako gauza erabilgarri ugari dituzu bertan salgai. Noizbehinka nire mapa zaharretako batzuk ere saltzen ditu.&lt;page&gt;Ni bera bisitatzera azaltzen naiz gune berri baten mapa amaitzen dudanero. Pozez zoratzen da ikusten nauenean.</entry>
    <entry name="CORNIFER_MEET_DP">Kk-kaixo. Cornifer naiz. Mapagintzan lan egiten dut. Hemendik haragoko habia itxi horren mapa egiten saiatu naiz, b-b-baina arriskutsuegia da ni moduko zomorro batentzat.&lt;page&gt;Izaki txiki bihozgabeak azaltzen dira alde guztietatik, eta pasabideek labirinto bihurritu iluna osatzen dute. Aurrera egiteko ene buru argia daukadan arren, n-n-nahikoa da&lt;page&gt;Ongi prestaturik ez bazaude, hemendik ospa egiteko gomendatzen dizut. Baina jaisteko beharrezko indarra daukazula uste baduzu, erosi nahi al duzu osatu dudan mapa eskasa?</entry>
    <entry name="CORNIFER_MEET">Hmm? Ah, kaixo. Hondakin zahar ederrok arakatzera jaitsi zara? Lasai nigatik.&lt;page&gt;Neronek ere gustuko dut esplorazioa. Behin galdu ostean berriro bidea aurkitzea, dagoen plazerik handiena da. Zortekoak gara gu biok, zortekoak garenez.&lt;page&gt;Kartografoa naiz ofizioz, eta gune honen mapa egiten nabil orain. Nahi al duzu orain arte egin dudan lanaren kopia bat?</entry>
    <entry name="CORNIFER_NOT_ENOUGH_DP">E-ez duzu behar beste geo?</entry>
    <entry name="CORNIFER_NOT_ENOUGH">Ez duzu behar beste geo? Ah, ulertzen dut. Mapa opari emango nizuke, baina ez dut uste nire emaztea askorik poztuko litzatekeenik hala egingo banu. Esaerak dioen bezala, &quot;Janaria geoz egina dago&quot;.</entry>
    <entry name="CORNIFER_PROMPT">Gune honen mapa erosi?</entry>
    <entry name="CORNIFER_REFUSE_DP">E-ez zaizu mapa interesatzen?</entry>
    <entry name="CORNIFER_REFUSE">Ez zaizu interesatzen, beraz? Ulertzen dut, bai. Maparik gabe arakatzea, harpe ezezagunetan zehar zure bidea aurkitzea... Arima asetzen du guzti horrek.&lt;page&gt;Agian berriro elkar ikusiko dugu gure ibilaldietan.</entry>
    <entry name="CROSSROADS_BOUGHT">Gustura nire maparekin? Ahal bezain beste betetzen saiatu naiz, baina mapa bat ez dago inoiz bukatuta.&lt;page&gt;Mapa zerorrek osatu nahi baduzu, nire emazteari mapagintzako hornigai batzuk erostea gomendatzen dizut, Lur-Ahon. Dendatxo bat ireki dugu, ezer faltan ez botatzeko.</entry>
    <entry name="CROSSROADS_GREET">Kaixo berriz! Errepide ederrotan zehar bueltaka oraindik? Jarri pentsatzen zer itxura izango zuten erresumaren garairik oparoenean, trafikoz eta bizitzaz beteta! Gustura ikusiko nuke.&lt;page&gt;Oh, eta galdetu beharrean nago... erosi nahi duzu gune honen maparen kopia bat...?</entry>
    <entry name="DEEPNEST_BOUGHT">P-p-piztia amorratuz beteriko habia-zulo itsusia da hau. Lanak izango ditut zulo ilun honetatik irteeraraino eskalatzen. Uste dut hemen ezkutatuko naizela beste tartetxo batez.</entry>
    <entry name="DEEPNEST_GREET">T-toki honek hotzikarak sortzen dizkit. Izaki txiki bihozgabeak&lt;br&gt;i-irteten dira alde guztietatik, eta pasabide ilun kiribilduz jositako labirintoa da.&lt;page&gt;Ongi prestatuta ez bazaude, buelta erdi ematea gomendatzen dizut, baina jaisteko indarrez ikusten baduzu zure burua... erosi nahi duzu nire mapa?</entry>
    <entry name="DREAM">...Munduaren mapa marraztea. Bai gozamena... Iseldak ere zirrara bera sentituko balu...</entry>
    <entry name="FOG_CANYON_BOUGHT">Eraikin handi bat dago justu azpian, laku baten erdian, eta ikuspegi harrigarria eskaintzen du.&lt;page&gt;Barrura sartzen saiatu naiz, baina izaki likatsu erdigarden horiek habiatzat hartu dute.&lt;page&gt;Afa. Hain dira... nazkagarriak, eta ukituz gero deskarga elektrikoak ematen dituzte. </entry>
    <entry name="FOG_CANYON_GREET">Jo jo! Sakrabiako txoko gehienak bitxiak diren arren, harpe hauek bereziki bitxiak dira.&lt;page&gt;Ikusi duzu azpiko ate ilun hori? Inguruan egoteak aztoratu nau. Handik ez pasatzen saiatu naiz.&lt;page&gt;Nire zorionerako, beste bide bat aurkitu dut sartzeko, nahiz eta pixka bat erre naizen azido albotik igarotzean.</entry>
    <entry name="FUNGAL_WASTES_BOUGHT">Usain sarkorra darie harpe hauei, uste nuena baino okerragoa. Nire tronpa oso sentikorra da, eta zuk ez dirudi usaintzeko organorik daukazunik ere.&lt;page&gt;Ezin duzu inolako usainik hartu?</entry>
    <entry name="FUNGAL_WASTES_GREET">Ahh, lagun txikia, une egokian zatoz. Harpe ezatsegin hauen mapa amaitu berri dut.&lt;page&gt;Gune hau etxetzat duten izakiak benetan lurraldekoiak dira. Nire gomendioa da haiengana ez gerturatzea.&lt;page&gt;Are azpirago joaz aurkitu ditudan izaki mehe bitxiek zeharo izutu naute. Adimentsuak dirudite.&lt;page&gt;Gazte nintzenean izango nuke haien kobetara sartzeko ausardia. Baina beldur nintzen, nire gorputz zahartuarekin, eraso egingo balidate ihes egiterik lortuko ez ote nuen.</entry>
    <entry name="GREENPATH_BOUGHT">Beste bidaiari batekin topo egin dut hona bidean. Saiatu naiz deitzen paretik pasa denean, baina neskak ozta-ozta begiratu du nire alderantz. Argi dago ez dituela mapak guk biok beste estimatzen.</entry>
    <entry name="GREENPATH_GREET">Kontraste ederra Bidegurutzeetatik hona, ezta? Zeinen leku hezea eta bizia. Bideak modurik zoragarrienean kiribildu eta biratzen dira.&lt;page&gt;Ahal nuen guztia egin dut aurrean duzun gune hau marrazten, baina esan beharra daukat hemen bizi diren izaki batzuek ez didatela lana erraztu.</entry>
    <entry name="MINES_BOUGHT">Ebakia egin dut hor atzeko kristal horietako batekin. Izugarri zorrotzak dira, eta inguru guztian daude. Horrantz bazoaz, kontuz ibili. </entry>
    <entry name="MINES_GREET">Mendia eskalatzeko asmoz zatoz? Gailurreraino doan bide bati buruzko istorio bat entzun dut. Urrunegi dago niretzako, ordea, eta ez zaizkit garaiera handiak gustatzen.</entry>
    <entry name="OUTSKIRTS_BOUGHT">Horma honi begiratuz, badirudi hiritarrek ez zutela harpeotan zehar barrurago eraikitzeko inolako asmorik. Zerk oztopatu ote zien aurrerabidea?</entry>
    <entry name="OUTSKIRTS_GREET">Ez al da hau zulo atsegina? Alboko eremu soilean batetik bestera menturatu naiz, eta iruditu zait atsedenalditxo batek ez didala kalterik egingo.&lt;page&gt;Hiriaren ertz honetako paisaia nahiko lasaia da, baina bertan bizi diren izakiek beti bezain basati eta krudelak izaten jarraitzen dute. </entry>
    <entry name="ROYAL_GARDENS_BOUGHT">Arkanbide geltoki bat dago lorategion bihotzean. Han hartuko nukeen atseden, norbaitek atea giltzaz itxi izan ez balu. </entry>
    <entry name="ROYAL_GARDENS_GREET">Baduzu Sakrabiako erreginaren aditzerik? Antza, lorategiok behinola bere bakarlekua ziren.&lt;page&gt;Orain izaki zitalez beterik dago ingurua, eta landareek hartu dute guztia.&lt;page&gt;Bizitzeko desegokia izan arren, benetan gozatu dut nire hemengo ibilaldia. Ikusi nahi duzu zer lortu dudan?</entry>
    <entry name="WATERWAYS_BOUGHT">Apustu egingo nuke hodi eta ganbera hauek behinola hiriko hondakin-urak garraiatzen zituztela. Izugarrizko kiratsa egongo zen hemen azpian. Zorionez, etengabeko euri horrek ez du zikinkeria horren arrastorik utzi.</entry>
    <entry name="WATERWAYS_GREET">Jo jo! Ez al dira ubide hauek zirraragarriak? Hodi eta tunelen labirinto bat.&lt;page&gt;Ez dago nire talentua baliatzeko toki aproposagorik. Dena dago hain ordenatua, hain zaindua, harpe horietako irregulartasunik gabe.&lt;page&gt;Ahh baina zer pena, zerbaitek diost Onddo Mortua gertu dagoela, eta uste dut nire abentura hezeak bertan duela amaiera. Suposatzen dut mapa hau ere bukatua dagoela.</entry>
</entries>
