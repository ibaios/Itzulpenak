<entries>
    <entry name="ELDERBUG_INTRO_NORMAL">Ongi etorri, bidaiaria. Tamalez, ni baino ez nauzu harrera emateko. Gure herria isiltasunean ito da, ikusten duzunez.</entry>
    <entry name="ELDERBUG_INTRO_WALKEDBY">Hara! Itzuli zara! Nire aurretik pasa zara begiratu gabe. Pentsatu dut agian ni ere desagertu egin naizela, herri honekin batera.</entry>
    <entry name="ELDERBUG_INTRO_VISITEDCROSSROAD">Hara! Itzuli zara! Nire aurretik pasa eta hondakinetarantz barneratu zara zuzenean, agurtu ere egin gabe! Uste nuen agian mamu bat zinela.&lt;page&gt;Buruak batzutan iruzur egiten dizu luzaroan bakarrik zaudenean.</entry>
    <entry name="ELDERBUG_INTRO_MAIN">Beste herritarrek, denek egin dute alde. Putzu horretan behera joan dira, banan-banan, azpiragoko harpeetara.&lt;page&gt;Antzina erresuma eder bat zegoen gure herriaren azpian. Aspaldidanik galbidean barrena dabil, oraindik ingurukoak bere zulo sakonera erakartzen dituen arren.&lt;page&gt;Aberastasuna, loria, ilustrazioa, badirudi iluntasun hark denetik hitzematen duela. Ziur naiz zu ere ametsen atzetik zoazela hara behera.&lt;page&gt;Ba argi ibili. Gaixotzen duen aire batez betea dago ingurua. Izakiak erotzen ditu, eta bidaiariei memoria ebasten die.&lt;page&gt;Agian ametsak ez dira horren gauza ederra, azken batean...</entry>
    <entry name="ELDERBUG_HISTORY_1">Trumilka etorri ziren, erresumak haien desirak aseko zituen esperoan. &lt;page&gt;Sakrabia, hala zuen izena bere garaian. Ziotenez, inoiz izan zen erresumarik handiena, altxorrez eta sekretuz betea.&lt;page&gt;Hm. Orain munstroz eta eromenez beteriko hilobi pozoitua baino ez da.&lt;page&gt;Denborak dena desagerrarazten du, antza.</entry>
    <entry name="ELDERBUG_HISTORY_2">Espero dut ez zenuela desengainurik hartuko gure herri txikiarekin, bidaiaria. Orain leku xumea izan arren, lehen askoz abegikorragoa zen.&lt;page&gt;Erresumara sarrera orain dela asko debekatu zen, izugarrikeria handi baten ondorioz-edo. Ate ugari itxi ziren, baina gure putzu zaharrak hor dirau, erresumara sartzeko bide gisa.&lt;page&gt;Urteen poderioz, era guztietako izakiek erabili dute putzua hondakinetara itzuri egiteko, ibiltariek, lapurrek, abenturazaleek.&lt;page&gt;Bitxia da oso gutxik egin dutela bueltako bidea. Agian bila zebiltzan hori aurkitu dute...?&lt;page&gt;Bo, ez naiz horren inozoa. Dudarik ez, denak izan dira irentsiak! Konta ezin adina arrisku daude hor sakonean.</entry>
    <entry name="ELDERBUG_TOWN_GREET_3">Nekatuta? Eserleku hori burnizkoa izango da, baina ziurtatzen dizut nahiko erosoa dela. Ez dago leku hoberik beherantz abiatu baino lehen une batez hausnartzeko.&lt;page&gt;Gainera, gogoko dut konpainia, zu oso hiztuna ez zaren arren.</entry>
    <entry name="ELDERBUG_TOWN_GREET_4">Hor azpian nire adiskiderik aurkitzen baduzu, gogoraiezu Xaharmorro gajoa hemen goian dela, oinazez betea, eta bere zaintza bakartian abandonatua. Oi, errukarria ni!...&lt;page&gt;Oh Egia esan ondo nago, baina erruduntasun pittin batek agian itzultzera bultza ditzake. Baldin-eta oraindik bizirik badaude, jakina.</entry>
    <entry name="ELDERBUG_STAG_STATION_REOPENED">Ez nuen uste halakorik ikusiko nuenik. Arkanbide geltokia zabalik! Eraikin hura isilpean egon da ni jaio baino lehenagotik.&lt;page&gt;Oh, entzunak ditut arkanbideei buruzko istorio zoragarriak. Erresuma osoan zehar hedaturiko tunelen sarea. Baina ez naiz ni izango hor bidaiatuko duena!&lt;page&gt;Oso gustura nago nagoen tokian.</entry>
    <entry name="ELDERBUG_STAG_STATION_GREET">Halako zer berezi bat daukazu, bidaiari txikia. Haizeak aldatzen ari dira.</entry>
    <entry name="ELDERBUG_MAP_SHOP_OPEN">Bikote gazte bat jarri da orain gutxi geltokiaren alboan bizitzen. Mapa-denda bat daramate, zu lako abenturazaleak poztuko dira.&lt;page&gt;Emaztea zomorro garaia da. Etxe handiagoa hartzeko esan diet, batez ere guztiak hutsik daudelako, baina horko horren itxura gustatu zaie.&lt;page&gt;Atetik sartzeko bakarrik nola makurtu behar duen ikustea...nik ez nuke jasango halakorik.</entry>
    <entry name="ELDERBUG_SHOPKEEP_RETURNED">Oh, hau bai ezustekoa! Gure dendaria etxera bueltatu da. Oraintxe sartu da barrura. Azpian emandako denborari buruzko istorio handiak espero nituen, baina ia dena ahaztu duela dirudi! Agian gehiegizkoa izan da beretzat?&lt;page&gt;Bere salgaiak interesatzen bazaizkizu, kontuz! Tratugile gogorra da, horko hori.&lt;page&gt;Ez du konpetentziarik. Hori da arazoa. Txarra da merkatuarentzat. Ez duzu bera kexatzen ikusiko, baina.</entry>
    <entry name="ELDERBUG_BRETTA_RETURNED">Neskatxa maitagarri hori gugana itzuli da!&lt;page&gt;Onartu beharra dut, ez nuen espero berriro bizirik ikusterik.&lt;page&gt;Bere salbatzailea zeruaren pare jartzen du, halako gerlari lerden bat, antza. Lerdea dariola dago bueltatu denetik.&lt;page&gt;Gerlaria lo-kuluxka hartzen ari nintzen bitartean igaroko zen beheranzko bidean. Ze pena! Ederra litzateke halako zomorro izugarria ezagutzea.</entry>
    <entry name="ELDERBUG_HINT_GREENPATH">Lehen uste nuen azpiko erresuma hori arkaitz hotz hila baino ez zela, baina besterik esan didate. Bidaiariek Sakrabiako harpeetako izugarrizko aniztasunaz hitz egiten dute. Bidegurutze horien alboan bertan ere, hosto eta belar berdez margoturiko gune bat omen dago.&lt;page&gt;Bidaiari ber horiei erantzun izan diet herri inguruetan hazten diren belardiak ere ondo ederrak direla. Ez die zirrararik eragiten. </entry>
    <entry name="ELDERBUG_HINT_FUNGAL_WASTES">Ez dakit askorik Sakrabiari buruz, baina hostoz beteriko harpe horien azpian onddoz beteriko baso bat dago, behinola zomorroen eta landareen arteko nahasketa ziren izaki baketsu batzuen etxea.&lt;page&gt;Bisitatu beharreko lekua dirudi, ezta? Tira, bada alde txarrik ere, izugarrizko kiratsa! Usain okarazle batek betetzen du hango zirrikitu estuena ere. </entry>
    <entry name="ELDERBUG_HINT_CITY_OF_TEARS">Sakrabiako hiriburu handiaren bila etorri ohi dira zu lako tipo ausart gehienak. Bertako altxorren jabe egin asmoz? Altxorrez gainezka egon behar du.&lt;page&gt;Hiria erresuma erdi-erdian dago, nahiz eta diotenez ateak itxita egon, eta bertara sartzea zaila izan.&lt;page&gt;Han barruko aberastasunen puska ñimiñoenarekin bada ere itzultzen dena, zomorro diruduna da. Zaharra naizen arren, lortu duten bakan batzuk baino ez ditut ezagutu. Horratx, zeinen arriskutsuak diren bertako karrikak!</entry>
    <entry name="ELDERBUG_HINT_ANCIENT_BASIN">Badakizu harpeak hiriburutik beherantz hedatzen direla? Gutxi ausartu dira hain sakonera jaisten, ia ez dago bertako berririk.&lt;page&gt;Bueltatu diren gutxiek antzinateko egitura eta bideez hitz egiten dute, bizirik daudela diruditen arroketan zehar eraikiak.</entry>
    <entry name="ELDERBUG_HINT_RESTING_GROUNDS">Diotenez, Sakrabian leize-sare oso bat betetzeko beste hilobi daude. Hiriaren gainean daude, antza. Leku malenkoniatsua dirudi.&lt;page&gt;Bah, nik nahikoa daukat gure hilerri xumearekin. Garai onenetan ehorzle bat ere bageneukan! Ez zen tipo txarra, baina hura ere hil zen.&lt;page&gt;Bera ez zuten Sakrabiako arriskuek hil, ez. Irekitako hilobi batera erori zen, eta ezin izan zen handik irten.&lt;page&gt;Neronek aurkitu nuen gorpua. Zoritxar malapartatua. Geroztik ni arduratzen naiz inguruko hilobietaz.</entry>
    <entry name="ELDERBUG_HINT_CRYSTAL_PEAK">Ikusi duzu hilerriaren ondoren dagoen amildegi izugarria? Askoz tontor garaiago baten oinarria baino ez da hura.&lt;page&gt;Meatzeak, eta makineria, eta harribitxi mota ugari ditu barruan. Lur-Ahotik igarotzen diren bidaiari askok zuzenean jotzen dute harantz.</entry>
    <entry name="ELDERBUG_GOSSIP_HINT">Lurralde zabal bat hedatzen da gure azpian. Inoiz galduta sentitzen bazara edo jarraibideren baten beharrean, zatoz nirekin hitz egitera. Baliteke burutik inoiz pasa ez zaizun bideren bat iradoki ahal izatea.&lt;page&gt;Harrituta? Esperientziarik ez izan arren, azpiko erresumari buruz nahikotxo dakit. Zu moduko bidaiari eta esploratzaileen zenbaezin istorio entzun ditut.&lt;page&gt;Ziur zuk ere izango duzula niri kontatzeko istorio eder bat zure ibilaldia amaitzean. Edo hori, edo hilda egongo zara! Onartu beharra dut, Sakrabian, askoz ohikoagoa dela azken aukera hori.</entry>
    <entry name="ELDERBUG_FLOWER_REQUEST">Hm? Zer daukazu hor? Ah! Zeinen lore ederra!&lt;page&gt;Zuri begiratuz ez nuke inoiz esango, baina loreentzako gustu harrigarriki ona daukazu. Zergatik daramazu halako lili preziatua gainean?&lt;page&gt;Itxaron... ez zenuen ba...? Ahh!&lt;page&gt;Lore hau... oparia da? Niretzat? Benetan emango didazu halako opari fina?</entry>
    <entry name="ELDERBUG_FLOWER_REREQUEST">Oraindik aldean daramazu lili preziatu hori... iritziz aldatu duzu? Benetan emango didazu halako opari fina?</entry>
    <entry name="ELDERBUG_FLOWER_ACCEPT">Ah! Benetan da niretzako? Ene, ene... Ez dakit zer esan ere... milesker!&lt;page&gt;Hemendik pasatzen direnei musutruk aholkuak ematera mugatzen naiz, trukean esker onik ere jaso gabe. Nork esango zidan zomorro gazte batek nire hitzak serioski hartuko zituela, eta emaniko aholku adeitsuak bueltan eskertuko zizkidala.&lt;page&gt;Eta bai opari ederra, gainera! Ahh. Bat-batean, munduak ez dirudi horren lausoa.&lt;page&gt;Eskerrik asko, laguna. Zu joatean lore hau zainduko dut, bueltatzean elkarrekin goza dezagun bere edertasunaz.</entry>
    <entry name="ELDERBUG_DREAM_FLOWER">Petalo hauek... hain zuriak. Ikus al ditzakezu zuk ere... zauden lekuan zaudela, niri begira?&lt;page&gt;Agian ametsak ez dira hain gauza txarra, azken batean...</entry>
    <entry name="ELDERBUG_FLOWER_GENERIC">Zuk emaniko lore hau... Pentsamendu ilunek nire bururako bidea egiten dutenean, loreari begiratu, eta zugan pentsatzen dut.&lt;page&gt;Zergatik ez duzu atseden hartzen eserleku honetan? Loreaz elkarrekin goza dezakegu berriro joateko unea iritsi artean.</entry>
    <entry name="ELDERBUG_FLOWER_DECLINE">Oh. Zer gaizki-ulertua. Bai. Ni bai inozoa. Ez dakit zergatik pentsatu dudan halako ahalegina egingo zenukeela zomorro zahar batengatik.&lt;page&gt;Besteak aintzat hartu eta adeitsu jokatzeko gaitasuna... ez da izaki guztiok jaiotzetik dugun zerbait.</entry>
    <entry name="ELDERBUG_CROSSROADS_INFECTED">Ehhh...Gaixotzeko moduko usain sarkorra hasi da irteten herri alboko putzutik. Sakonera horiek parte txarrekoak iruditzen zitzaizkidan lehen ere, eta orain beldurgarria dirudi zulo hark.&lt;page&gt;Hondakin horiek gainean duten madarikazioa dena dela ere, lepoa egingo nuke inoiz baino indartsuago bihurtu dela. </entry>
    <entry name="ELDERBUG_KINGS_PASS">Lur-Ahora iristeko, bidaiari gehienek atzean ditugun amildegiak inguratzeko bidexka korapilatsuak hartzen dituzte. Orain ibilaldi malkartsua den arren, erresumaren hastapenetan askoz bide soilagoa zen.&lt;page&gt;Pasabide zahar bat dago amildegietan zehar, behinola sarbide erraza eskaintzen zuena. Hara daraman zubia aspaldi birrindu zen, eta hala izan ez balitz ere, ate erraldoi batek oztopatzen du aurrerabidea.&lt;page&gt;Ez naiz horregatik kexatuko. Horri esker, bidaiari gutxi batzuei baino ez diegu ostatu eman behar, unerik okerrenetan ere.&lt;page&gt;Ez nituzke zomorro saldoak Lur-Ahorantz jaisten ikusi nahiko. Lasaitasuna maite dut.</entry>
    <entry name="ELDERBUG_TEMPLE_VISITED">Ikusi duzu tenplua? Eraikin bitxia dela entzun dut, neroni inoiz ez naizen arren ausartu bertaratzera.&lt;page&gt;Gutako adoretsuenak behinola hara joaten ziren otoitz egitera, horma haien barruan bakean sentitzen zirela zioten. Denbora batera, joateari utzi zioten. Zer aldatu ote zen?</entry>
    <entry name="ELDERBUG_MINES_LIFT">Igogailu zahar zaratatsu hori, nora doa? Gailurrean zulatu zuten meategi zahar horretara, suposatzen dut.&lt;page&gt;Egon zara han goian? Egia al da oinak pausatzen dituzun leku denetan kristalak hazten direla?&lt;page&gt;Herritar batek behin kristal horietako batzuk ekarri zituen herrira. Nik ez dut ulertzen sortzen duten lilura.&lt;page&gt;Ezin dituzu jan, eta ez dute balio burko gisa ere. Ez dirudi lortzeko ematen dituzten lanek merezi dutenik.</entry>
    <entry name="ELDERBUG_BLACK_EGG_OPENED">Garrasi gorgarri bat entzun dut putzutik. Nire buruan durundatu du eta zorabiatu nau.&lt;page&gt;Esango nuke piztia ikaragarri batek egin duela hiltzean, baina oihuak doinu berezia zeukan...jainkotiarra? Zerbait gertatu da, bidaiari txikia?&lt;page&gt;Ez. Ez esan. Gertakari lazgarriak suertatzen ari badira, ziur hobe dela ezer ez jakitea.</entry>
    <entry name="ELDERBUG_DREAM">Hondakin pilo hartara jaistea...Zertarako? Askoz sinpleagoak dira gauzak hemen goian.</entry>
    <entry name="ELDERBUG_DUNG">Zuk ere... usaintzen duzu? Bat-batean kirats jasanezin bat dakar aireak.&lt;page&gt;Zin dagizut normalean herrian usain hobea izaten dugula. Barkamena eskatzen dizut horregatik!</entry>
    <entry name="ELDERBUG_JIJI_DOOR">Abentura ederra ari zara bizitzen hor behean? Beno, nik ere nire abentura propioa eduki dut zu kanpoan zinela.&lt;page&gt;Normalean ez naiz hemengo hilerrira gerturatzen, baina lagun zahar baten hobia bisitatzera joan naiz.&lt;page&gt;Hilarri artean aurrera nindoala, hurbiletik zetorren kantu bitxi bat entzun dut. Erabat kantu bihurria!&lt;page&gt;Jatorriaren bila hasi naiz, eta bi begi erraldoi, distiratsu eta izugarri ikusi ditut, koba ilun baten atetik niri begira!&lt;page&gt;Ezer entzun edo ikusi ez banu bezala egin dut eta herrira itzuli naiz ziztu bizian. Nire lagunak luzaroago egon beharko du nire bisitaren zain...</entry>
    <entry name="ELDERBUG_GENERIC_1">Halako zer berezi bat daukazu. Era guztietako izakiak ikusi ditut hor behera jaisten, baina zu... Zu ia etxekotzat zaitut, aurrez inoiz elkar ikusi ez badugu ere.</entry>
    <entry name="ELDERBUG_GENERIC_2">Nekatuta? Eserleku hori burnizkoa izango da, baina ziurtatzen dizut nahiko erosoa dela. Ez dago leku hoberik beherantz abiatu baino lehen une batez hausnartzeko.&lt;page&gt;Gainera, gogoko dut konpainia. Nahiz eta ez dirudizun oso hiztuna.</entry>
</entries>
