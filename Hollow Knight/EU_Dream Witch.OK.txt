EU_Dream Witch
<entries>
    <entry name="WITCH_DREAM1">Zeinen patu izugarria ezarri dizuten.&lt;page&gt;Gorputzaren eta arimaren arteko toki honetara erbesteratzea...&lt;page&gt;Haien epaia onartuko duzu eta poliki betiko desagertu?&lt;page&gt;Edo aurrean duzun arma hartu, eta amets goibel ahaztu honetatik irteteko bidea urratuko duzu?</entry>
    <entry name="WITCH_DREAM_FALL">Zu erortzen bazara ere, zure borondateak eramango zaitu aurrera.&lt;page&gt;Ametsak ez dauka inongo mugarik, baina erresumak bai.&lt;page&gt;Mundu hau lozorrotik iratzartzeko beharrezko boterea... eskua luzatu eta hartu besterik ez duzu.</entry>
    <entry name="WITCH_DREAM">Zer zabiltza nire hautsez beteriko gogoan kuxkuxean? Ez dago merezi duen ezer ezkutaturik barruan, sinetsidazu.&lt;page&gt;Baina jarraitu inguruan aurkitzen duzun guztia amets-eztenarekin sastatzen... Ezkutuan dagoena azaleratuko duzu.</entry>
    <entry name="WITCH_FINAL_1">Esentzia ugari... Hau distira... Zalantzarik gabe, zeu zara gure tribuak amesten zuen Eramailea.&lt;page&gt;Gure tribuko kideok argi batetik jaio ginen. Esentziaren antzeko argi bat, amets-eztenaren xafla indartsuaren antzekoa, baina are distiratsuagoa.&lt;page&gt;Tribukideak gustura zeuden argipean, eta ohoratu egiten zuten... hasieran.&lt;page&gt;Baina gero, beste argi bat azaldu zen gure munduan... Wyrm bat, gero errege forma hartu zuena.&lt;page&gt;Nire arbasoek iritziz erraz aldatzekoak behar zuten izan. Erditu zituen argia abandonatu zuten. Bizkarra eman zioten... Ahaztu ere egin zuten.</entry>
    <entry name="WITCH_FINAL_2">Eta horra, erresuma hau traizio batetik sortu zen. Baina antzinako argi horren oroitzapenak oraindik hemen iraun zuen, fedezko zurrumurru gisa... Harik eta Sakrabia osoa ahazturiko argi horrekin amets egiten hasi zen arte.&lt;page&gt;Ah, baina egindakoa eginda dago. Eta nire aroa amaitu da. Azkenean azaldu da Eramailea, eta nik luzaroegi gorde ditut gure tribuaren oroitzapenak. Garaia da gu ere ahaztuak izateko.&lt;page&gt;Ez gaitzazu gogoratu, eramailea. Ez gaitzazu ohoratu. Ez dugu-eta halakorik merezi...</entry>
    <entry name="WITCH_FINAL_3">Aahh... Sentitzen dut...&lt;page&gt;Argia... Distira...&lt;page&gt;Ohh... gogoratzen naiz zutaz.</entry>
    <entry name="WITCH_GENERIC">Erresuma hau oroitzapen zaharrez beterik dago, ederrak zein groteskoak. Bila itzazu, azaleratu, eta bildu haien esentzia.</entry>
    <entry name="WITCH_GREET">Ah, eramailea, itzuli zara. Utzidazu amets-eztena ikusten...</entry>
    <entry name="WITCH_HINT_DREAMPLANT">Esentzia ametsak errotzen diren edozein lekutan aurki daiteke.&lt;page&gt;Ikusi dituzu? Erresuma zahar honetako bazter guztietan hazten diren landare xuxurlari horiek? Uste dut hemen kanpoan bat dagoela. Zergatik ez duzu amets-eztenarekin kolpatzean zer gertatzen den probatzen?</entry>
    <entry name="WITCH_HINT_XERO">Batzuetan ametsek hildakoen forma hartzen dute. Amets horiek esentziaz beterik egoten dira!&lt;page&gt;Arretaz arakatu hilobi eta bestelako monumentuen inguruak. Uste dut hemen, Atseden-Lurretan, hilobi interesgarri bat ikusia dudala.&lt;page&gt;Amets horiek eragoztea erabakitzen baduzu, baina, presta zaitez borrokarako...</entry>
    <entry name="WITCH_INTRO">Figura horiek, Ameslari horiek... gelditzen zaien indar apurra erabiliz ezkutuko leku hartaraino arrastatu zaituzte.&lt;page&gt;Baina orain aldean daramazun talisman horrek, amets-eztenak... hark ebaki dezake esna daudenen mundua eta ametsena bereizten dituen beloa. Ameslariak eurak ere ezin dira halako arma batengandik babestu.&lt;page&gt;Nahiz eta onartu beharra dudan denborak xafla sakratua kamustu duela. Akaso biok batera bere boterea leheneratzea lor dezakegu. Horretarako esentzia ekarri behar didazu.&lt;page&gt;Esentzia... argi pusketa eder hauekin egiten dira ametsak. Bildu itzazu hor zehar, eta ekarrizkidazu.&lt;page&gt;Atera zaitez mundura, eramailea. Atzeman inguruko esentzia guztia!&lt;page&gt;Buelta zaitez 100 esentzia biltzen dituzunean. Gauza gehiago irakatsiko dizkizut...</entry>
    <entry name="WITCH_MEET_A">Ahhhh, itzuli zara. Ongi etorri berriro esna gaudenon mundura.</entry>
    <entry name="WITCH_MEET_B">Ahhhh, itzuli zara. Esnatu zinenean altxatu eta alde egin zenuen berehala. Pentsau nuen agian ikaratu egin zintudala.</entry>
    <entry name="WITCH_QUEST_1">Hm. Oraindik praktika falta daukazu ametsekin. Bildu 100 esentzia amets-eztena erabiliz; bisita nazazu berriro eta daukadan jakinduria apurra zurekin partekatuko dut.</entry>
    <entry name="WITCH_QUEST_2">Lehen baino zorrotzago ikusten zaituztet, bai zu, bai amets-eztena. Baina oraindik bide luzea duzu egiteko. Buelta zaitez 200 esentzia biltzen dituzunean.</entry>
    <entry name="WITCH_QUEST_3">Lehen baino zorrotzago ikusten zaituztet, bai zu, bai amets-eztena. Baina oraindik bide luzea duzu egiteko. Buelta zaitez 300 esentzia biltzen dituzunean.</entry>
    <entry name="WITCH_QUEST_4">Ah, amets-eztena maneiatzen askoz trebeago zabiltza, ezta? Buelta zaitez 500 esentzia biltzen dituzunean, eta gehiago irakatsiko dizut.</entry>
    <entry name="WITCH_QUEST_5">Ah, amets-eztena maneiatzen askoz trebeago zabiltza, ezta? Buelta zaitez 700 esentzia biltzen dituzunean, eta gehiago irakatsiko dizut.</entry>
    <entry name="WITCH_QUEST_5B">Ene ene, zu ere ia amets bilakatzen hasi zara! 900 esentzia biltzen dituzunean, luzaroan isilpean gorde dudan trikimailu bat irakatsiko dizut...</entry>
    <entry name="WITCH_QUEST_6">Ahhh, amets-eztenak biziki distiratzen du! Jarraitu horrela. Buelta zaitez 1200 esentzia biltzen dituzunean.</entry>
    <entry name="WITCH_QUEST_7">Ahhh, amets-eztenak biziki distiratzen du! Jarraitu horrela. Buelta zaitez 1500 esentzia biltzen dituzunean.</entry>
    <entry name="WITCH_QUEST_8">Sinestezina... Amets-eztena guztiz iratzartzetik oso gertu dago! Bildu esentzia gehiago! 1800 esentzia lortzen dituzunean, gauza benetan zoragarri bat gertatuko da!</entry>
    <entry name="WITCH_QUEST_9">Amets-eztena erabat iratzarri da, eta halere esentzia biltzen jarraitzen duzu. Agian obsesio hori kutsatu dizut?&lt;page&gt;Eutsi horri, orduan! Gustura itxarongo zaitut zure aurrerapena ikusteko.&lt;page&gt;Buelta zaitez 2400 esentzia biltzen dituzunean. Ez dut zuri emateko beste oparirik... baina gure tribuak itxaroten duen Eramailea zarela frogatuko zeniguke.</entry>
    <entry name="WITCH_REWARD_1">Hmm, dagoeneko 100 esentzia bildu dituzu. Lan bizkorra! Zuretzako ez dago gainditu ezineko oztoporik, ezta?&lt;page&gt;Ez da harritzekoa Ameslariek zu amets zahar horretan lurperatu nahi izana. Akaso ikaratu egin zenituen? Edo agian, haiek ere gatibu direnez, zure konpainia nahi zuten?&lt;page&gt;Edonola ere, bide luzea duzu oraindik egiteko. Har ezazu opari zahar hau nire partetik, adorea emateko, eta itzul zaitez 200 esentzia biltzen dituzunean.</entry>
    <entry name="WITCH_REWARD_2A">Ahhh... Zure amets-eztenak 200 esentzia baino gehiago ditu bere baitan. Biltzeko orduan duzun trebezia erakusten ari zara.&lt;page&gt;Ikusi duzu hor kanpoko ate handi hori? Gure tribukoek itxi zuten orain dela asko, eta berriro irekitzea debekatu.&lt;page&gt;Ah, baina nik dakidala ni naiz gure tributik bizirik gelditzen den bakarra. Beraz, ez nintzateke gaizki sentitu beharko tabua hausteagatik. Zugan fede osoa dudala ikus dezazun, atea irekiko dut.</entry>
    <entry name="WITCH_REWARD_2B">Horra, atea irekita dago orain, eta osteko soilgunera sar zaitezke. Barruan arretaz entzunez gero bizidunen mundua aspaldi utzi zuten zomorroen marmarrak adituko dituzu.</entry>
    <entry name="WITCH_REWARD_3">Beraz, 300 esentzia bildu dituzu... Bai, ikusten dut erresuma zahar honetako ametsak itsasten hasi zaizkizula. Bai itxaropentsua!&lt;page&gt;Hemen daukadan lan goibela kitzikagarriago bihurtu duzu, dudarik ez. Leku honetako zaintzailea izatea ez da oso interesgarria.&lt;page&gt;Halera, ez nintzateke kexatu beharko. Hilobi hauek zaindu eta Eramailea gidatzea... krimen zaharrengatik ordaindu beharreko penitentzia da. Gauza batzuekin oreka mantendu beharra dago.&lt;page&gt;Har ezazu opari hau zure eginahalengatik, eta itzul zaitez 500 esentzia biltzen dituzunean. Eutsi lan nekaezinari!</entry>
    <entry name="WITCH_REWARD_4">Ahhhhh. 500 esentzia. Maisu bilakatzeko bidean zaude. Lan bikaina! Lan bikaina! Sari txiki bat daukat zuretzat.&lt;page&gt;Nire oroitzapenik preziatuenetako batetik erauzitako kutun honek amets-eztena eta zu are gehiago gerturatuko zaituzte. Erresuma honetako sekretuak dagoeneko ezingo dira zugandik ezkutatu!&lt;page&gt;Har ezazu, eta itzul zaitez 700 esentzia biltzen dituzunean. Opari gehiago dituzu zain...</entry>
    <entry name="WITCH_REWARD_5B">Amets-eztenak orain 900 esentziako indarra dauka bere barnean! Harritu al zaitu erresuma zahar honek hainbeste amets ezkutu izateak?&lt;page&gt;Bai, hasia zara ikusten dagoeneko. Gu eta atzean uzten ditugun ametsen arteko lotura horiek, hondar gaineko lorratzak bezala. Heldu da garaia zuri konektaturiko lekuak berriro nola bisitatu ikastekoa!&lt;page&gt;Heldu gogor amets-eztenari, eramailea, eta imajinatu atari erraldoi bat zure aurrean irekitzen!</entry>
    <entry name="WITCH_REWARD_5">Beraz, dagoeneko 700 esentzia dituzu. Ameslariak zure lanari begira egongo ote dira. Edo errege zahar hori.&lt;page&gt;Haien zigilu hori. Etsi-etsian egina, baina oso burutsua. Noiz arte iraungo zuela pentsatu ote zuten?&lt;page&gt;Ez dut haienganako mespretxurik, baina. Historiak behin eta berriro errepikatzeko duen ohiturak gogortu egin nau.&lt;page&gt;Har ezazu zure oparia eta jarraitu esentzia biltzen. 900 biltzen dituzunean bisita nazazu berriro.</entry>
    <entry name="WITCH_REWARD_6">Amets-eztenak distiratsuki argi egiten du... 1200 esentzia baino gehiago ditu. Barnera begiratuz oroitzapen ugari ikus ditzaket niri begira bueltan. Hainbeste, oroituak izateko eskatuz.&lt;page&gt;Gutako inor ezin daiteke betiko bizi, horregatik eskatzen diegu bizirik jarraitzen dutenei gutaz oroit daitezen.&lt;page&gt;Gorde zerbait buruan, eta zurekin biziko da azkenerarte, baina ahazten baduzu betiko desagerraraziko duzu. Hori da axola duen heriotza bakarra.&lt;page&gt;Huh, hala diote behintzat! Baina utz dezagun. Har ezazu erlikia hau eta itzul zaitez 1500 esentzia biltzen dituzunean. Zoaz orain!</entry>
    <entry name="WITCH_REWARD_7">Bai, espero bezala. 1500 esentzia baino gehiago bildu dituzu. Amets-eztena laster... oso laster iratzarriko da guztiz!&lt;page&gt;Ekin zure bideari, Eramailea. Ez dakit zerk gidatzen zaituen, ezta zer borondatek zaramatzan aurrera. Dena den, 1800 esentzia biltzen dituzunean, hemen izango nauzu zain.&lt;page&gt;Har ezazu opari hau, espero dut indarra eman eta mundu honetako esentzia biltzen lagunduko dizula!</entry>
    <entry name="WITCH_REWARD_8A">Bai. Iritsi da unea. Amets-eztena... eta baita zu ere, eramailea. Garaia da zuok biok iratzartzeko.&lt;page&gt;Bildu duzun esentzia... Erresuma zahar honetan oraindik gelditzen den itxaropena da. Potentzial hutsa! Utziozu zugandik amets-eztenera igarotzen.&lt;page&gt;Altxa ezazu airean, eramailea! Iratzarri!</entry>
    <entry name="WITCH_REWARD_8B">Ahhhh, aja, bai...&lt;page&gt;Orain ez da izango zugandik ezkuta daitekeen ametsik. Orain lekurik ilunenak ere miatu ahalko dituzu... Arrakala egokia aurkitzea baino ez duzu egin behar.&lt;page&gt;Zer egingo duzu halako boterearekin, eramailea? Noren oroitzapenen ehizan joango zara?&lt;page&gt;Ja. Egizu nahi duzuna, nik bete dut nire hitza. Denborak eramango ahal ditu gure tribuaren krimenak, erresuma honetako beste guztiak bezala...</entry>
</entries>
