<entries>
    <entry name="SHAMAN_CRYSTAL_DREAM">...Aska...nazazu...</entry>
    <entry name="SHAMAN_DREAM">Besteren ametsak zelatatzen... Dirudizuna baino kuxkuxeroagoa zara! O jo jo jo jo!</entry>
    <entry name="SHAMAN_FIREBALL2">Zer da hau? Nire opari mendekariak zure baitan gaiztotu egin da. Bihurritu egin duzu... beste zerbait bihurtu arte.&lt;page&gt;Ojojojo! Banekian. Laguna! Miresgarria zara. Zure esentzia aztikeriarekin elkartu da.&lt;page&gt;Iturburu boteretsu bat aurkitu behar izan duzu hain era bakan eta adierazkorrean eraldatzeko.</entry>
    <entry name="SHAMAN_FUNG">Landaretzak hartutako gorpu bat.</entry>
    <entry name="SHAMAN_FUNG_DREAM">...Entzun...nazazue...</entry>
    <entry name="SHAMAN_KILLED_BLOCKER_1">Ojo! Kito, beraz, piztia menderatu duzu!&lt;page&gt;Basapiztia gizajoa! Hezurretaraino ikaratuko zenuen. Lehen nahikoa otzana zen, baina harpe hauetako aire ustelak antzinako amorru batez bete zion burua.&lt;page&gt;Halere, egin beharrekoa egin duzu! Biziki eskertzen dizut! Jakina, biok dakigu ezin izango zenukeela lortu nik emandako aztikeriarik gabe... Ojojo!</entry>
    <entry name="SHAMAN_KILLED_BLOCKER_2">Jo jo! Hor zaude! Lo zeunden bitartean zu zaintzen ari nintzen, eta antza nik ere lo hartu dut. Esnatzean, desagertua zinen! Ezustekoz beterik zaude, ojojo!&lt;page&gt;Egia esan, faboretxo eskatu nahi nizun. Izan ere, piztia bat dabil gure gainean zelatan, justu tenplu honen bihotzean...&lt;page&gt;...O jo? Hara, beste ezusteko bat! Izaki hori menderatu duzu nik eskatu ere egin baino lehenago!&lt;page&gt;Ia ez dut zu moduko lagunik merezi ere! Miresgarria zara! Ojojojo!</entry>
    <entry name="SHAMAN_MEET">Jo jo! Nor da iluntasunetik isilean datorren hau? Ene, bai itxura zakarra daukazuna! Aurpegi bitxi huts bat, itxura bihurriko arma eskuan duela!&lt;page&gt;Garrantzizko zerbaitek ekarri zaitu Sakrabiaren gorpuan barrena, baina ez dizut galdetuko zerk. Agian topo egin dugu nire laguntza behar duzulako?&lt;page&gt;Ez gehiagorik esan, laguna. Opari bat emango dizut, neronek sorturiko aztikeria makur txiki bat. Ezin hobea zu moduko txikitxo batentzako! Ojojo!</entry>
    <entry name="SHAMAN_OPENED_GATE">Zergatik zaude duda-mudan? Ez duzu besterik lortuko nigandik, sentitzen dut.&lt;page&gt;Baina miresgarria da zure ekina! Ojojojojo! </entry>
    <entry name="SHAMAN_OPEN_GATE">Eta begira! Ireki da gure arteko atea. Ojojo!&lt;page&gt;Ziur aurrera jarraitzeko irrikitan zaudela. Ondo joan, eta ez galdu fedea! Bila zabiltzana edozer dela ere... berak aurkituko zaitu zu! Ojojojo!</entry>
    <entry name="SHAMAN_QUAKE2">Laguna. Ene laguna. Aire berezi bat antzematen dizut. Akaso nire laugarren izeba bisitatu duzu?&lt;page&gt;Kristalezko mendi haren alboan bizi da. Bere bila doazenak aho zabalik utzi ohi ditu. Hemengo loturarik ez banu, nik ere gustura egingo nioke bisita.</entry>
    <entry name="SHAMAN_QUAKE">Hara! Botere berri bat nabaritzen dizut, gure azpiko arrokak hautsiko dituen indar bat. Erabilgarria oso, are sakonerago bidaiatu nahi duenarentzat.&lt;page&gt;Nire hirugarren osabak antzeko gaitasunak zeuzkan. Baita aldarte zakarra ere! Ojojojo! Bai konbinazio beldurgarria!</entry>
    <entry name="SHAMAN_RETURN">Ojo! Zerk zakartza bueltan, itzal txikia? Galdu egin zara?&lt;page&gt;Ez nitaz arduratu. Ez dut beste ezer behar zugandik. Ojojojo!</entry>
    <entry name="SHAMAN_SCREAM2">Eta garrasi hori? Ooohh, hain distortsionatua... Barraskilook ezin dugu halakorik egin.&lt;page&gt;Ez dakit non lortu duzun botere berri hori, baina nire espeziekoek ez dute inoiz han begiratu.</entry>
    <entry name="SHAMAN_SCREAM">Nire urrutiko lehengusuari aztikeria bat atera diozu, ezta? Oi, xarmagarria zara.&lt;page&gt;Nire lehengusua ez da oso eskuzabala, ez behintzat ni adina, baina ahots zoragarria dauka! Ez da harritzekoa bere konjuruek hainbesteko indarra izatea.</entry>
    <entry name="SHAMAN_SUMMONED_1">Ez ikaratu. Izan fedea! Aztikeria hori orain zeurea da, hartu besterik ez duzu!&lt;page&gt;Ojojojo, ez duzu askorik aurreratuko zurekin ez badaramazu, hori ziurtatzen dizut!</entry>
    <entry name="SHAMAN_SUMMONED_2">Ojo, bueltan zatoz! Ez zaizu nire opariaren itxura gustatu? Ezer esan gabe alde egin duzu!&lt;page&gt;Agian zuk uste baino ausartagoa zara! Aurrera, hartu zeurea den hori!</entry>
    <entry name="SHAMAN_TRAPPED_1">Jo jo? Esnatu zara azkenean! Sentitzen dut, agian aztikeria horren botereari buruz ohartarazi behar zintudan. Lo zeunden bitartean zu zaintzen aritu naiz, baina ni ere loak hartu nau! O jo jo jo!&lt;page&gt;Orain esna gaudela, faboretxo bat daukat zuri eskatzeko. Ez nire opariaren ordainetan, noski, orain lagunak garelako baizik.&lt;page&gt;Kontua da piztia erraldoi izugarri batek tenplu honen bihotza etxetzat hartu duela. Hau errespetu falta! Biziki eskertuko nizuke tenpluan barneratu eta piztia akatuko bazenu.&lt;page&gt;Izaki gogorra da, baina eskuratu berri duzun botereari esker erraz garaituko duzu! Zorte on faboretxo hau burutzeko lanetan, laguna! O jo jo jo jo jo jo!</entry>
    <entry name="SHAMAN_TRAPPED_2">Zer gertatzen da? Bion arteko ate honi begira zabiltza? Ojojo! Gauza bitxia da benetan, baina ate hau ez da irekiko tenpluaren bihotzean dagoen piztia hori menderatu artean.&lt;page&gt;Ez zaitez horretaz kezkatu. Ziur naiz nire arbasoen izpirituek babestuko zaituztela.</entry>
</entries>
