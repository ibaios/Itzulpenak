EU_Relic Dealer
<entries>
    <entry name="RELICDEALER_CONVO_1">Ez ukitu zaharkinak! Nire piezak ez daude salgai.&lt;page&gt;Baina bidean zehar altxor interesgarririk aurkitu baduzu, agian trukeren bat egin dezakegu. Hurbildu salmahaira eta ikus dezagun zer dakarzun.</entry>
    <entry name="RELICDEALER_DOOR">Ideiak argitzera atera naiz. Laster izango naiz bueltan. Nahi ta nahiez saldu beharreko zerbait baduzu, bila nazazu Iturriaren enparantzan.</entry>
    <entry name="RELICDEALER_DREAM_FOUNTAIN">...Nor zinen, zaldun misteriotsua?... Zergatik ez zaituzte aipatzen iturri honetatik kanpo?..</entry>
    <entry name="RELICDEALER_DREAM">...Txikito honek itxura berezia dauka... eta era berean ezaguna egiten zait...?</entry>
    <entry name="RELICDEALER_DUNG">Urgh! Nola ausartzen zara nire dendatxo ederrera kirats jasanezin horrekin etortzera?!&lt;page&gt;Nahikoa sufritu dute erlikia gajo hauek. Ez dute zertan jasan usain kirastu horrek inguratzerik! Zoaz bueltan Ubideetara edo atera zaren zulora!</entry>
    <entry name="RELICDEALER_EGG_1">Arrautza arkano bat, eh? Hau bai, hau bai dela antzinakoa! Erlikia hauek dira nire lanaren saria. Barnean jakintza ugari dute, baina bertatik erauztea oso lan zaila eta nekagarria da.&lt;page&gt;Baina zerbait ondorioztatu dezakegu behintzat. Zibilizazio honek aurrenekoa dela dioen arren, Sakrabia baino lehen existitu zen beste zerbait leku honetan.&lt;page&gt;Arrautza bakoitzak ahazturiko aro horretara begirada bizkor bat eskaintzen digu.</entry>
    <entry name="RELICDEALER_EGG_2">Beste arrautza arkano bat?&lt;page&gt;Ez da oso ohikoa halako bi eskuratzea. Lankide guztiak inbidiatan izango ditut, diru-zorroa erdi-hutsik izan arren.&lt;page&gt;Arrautza hauek Sakrabia aurreko garaietako aurkikuntzarik desiratuena dira, baina ez dira aro horretako hondakin bakarra.&lt;page&gt;Agian bidean topatuko zenituen, arima biltzeko eginak diruditen estatua horiek? Haiek ere garai horren existentzia frogatzen dute, baina era handi eta krudelagoan.</entry>
    <entry name="RELICDEALER_EGG_3">Hirugarren arrautza arkano bat? Esploratzaile bikaina behar duzu izan hainbeste aurkitzeko.&lt;page&gt;Arrautza forma perfektua da edukiak babesteko. Sakrabian harrizko egunerokoak edo taulak darabiltzagu, gainean idatziak grabatuz. Arrautza hauek askoz seguruagoak dira. Idatziak barruan gordetzen dituzte.&lt;page&gt;Arrautzak kaltetzeko beldurrez, gaineko geruza soilik azter dezaket, baina argi dago iragan urrunean gai zirela sakonean gordetako informazioa eskuratzeko.&lt;page&gt;Hori egiteko moduren bat aurkituko banu sikiera... Imajinatu zenbat gauza deskubri genitzakeen!</entry>
    <entry name="RELICDEALER_EGG_4">Laugarren arrautza arkano bat! Ez nuke posible zenik esango. Ez dut inoiz ezagutu erresuma honen altxor sekretuak azaleratzen zu bezain iaioa den zomorrorik.&lt;page&gt;Abilezia bereziren bat daukazu? Ala arrautzak erakartzen dituzu nolabait...&lt;page&gt;Lankideek ziurtatzen didate arrautza bakoitzak borondate moduko bat duela barnean, bakoitzak bere eramailearen bilatu edo baztertzen duela.&lt;page&gt;Botere hori antzemanezina litzateke, jakina, eta ni eszeptikoa naiz. Erlikia-bilatzailak oso emanak dira errealitatea eta kondairak nahastera.</entry>
    <entry name="RELICDEALER_FOUNTAIN">Oh? Zer egiten duzu hemen euripean?&lt;page&gt;Iturri ederra, benetan, ezta? Gehiago gozatuko nuke bere edertasunaz mela-mela egiten ariko ez bagina.&lt;page&gt;Horko zaldun hori tipo garrantzitsua zen. Hemengo plaka honek bere &#39;sakrifizioa&#39; aipatzen du, esaldi misteriotsuan.&lt;page&gt;Seguruenera amaiera izugarria izango zuen bere bizitzak, baina badirudi horrekin zaldunak bere helburua lortu zuela.&lt;page&gt;Bildu ditudan erlikia guztietako istorioekin ere, oraindik ez dut argitu bere helburu hori zein zen.</entry>
    <entry name="RELICDEALER_FOUNTAIN_REPEAT">Laster itzuliko naiz dendara. Hemen kanpoan luzaro egoten banaiz Ubideetako uretara isuriko nau euriak.&lt;page&gt;Zatoz bisitan nahi baduzu. Erlikiarik badaukazu, esan nahi dut. Ez naiz asko hitz egin zalea.</entry>
    <entry name="RELICDEALER_IDOL_1">Erregeren idolo bat, eh?&lt;page&gt;Sakrabiako erregea tipo iheskorra zen, hiritarrek jainkotua. Errege gutxitan ikusten zenez, idolo hauen bitartez gurtzen zuten.&lt;page&gt;Adituen lana izaten dira. Ez da trebezia hau daukan artisau askorik gelditzen bizirik.</entry>
    <entry name="RELICDEALER_IDOL_2">Erregeren idolo bat?&lt;page&gt;Gertutik begiratuz, idolo hauetariko bakoitza arinki desberdina da. Grabatu finak dituzte, deszifratzeko zailak.&lt;page&gt;Esango nuke bakoitza jabearen neurrira egina zegoela. Erregeren guztiahaltasunaren ikur pertsonalizatu bat.</entry>
    <entry name="RELICDEALER_IDOL_3">Beste Erregeren idolo bat?&lt;page&gt;Bisitatu dituzu bere jauregiaren hondarrak? Hiri honen azpian daude, erresumaren zimenduetan.&lt;page&gt;Ikusgarria behar zuen izan jauregiak bere garaian. Baina orain ez da ezer gelditzen.&lt;page&gt;Bitxia da, ordea. Ez da inongo gatazka arrastorik ikusten inguruan. Guztia bat-batean desagertu izan balitz bezala da.</entry>
    <entry name="RELICDEALER_IDOL_4">Erregeren idolo bat?&lt;page&gt;Askotan irudikatzen dut zer itxura ote zeukan erregeak. Beti erretratatzen dute adar gogorreko koroadun itzelezko figura distiratsu gisa.&lt;page&gt;Baina susmoa daukat irudikapen horrek asko duela apaingarritik. Adorazio bila dabilen agintariak beti ezkutatzen ditu bere orbanak. Ez lioke batere onik egingo zomorro arrunt gisa azaltzeak.</entry>
    <entry name="RELICDEALER_IDOL_5">Erregeren idolo bat?&lt;page&gt;Ekarri dizkidazun guztiekin, beste erlikia-bilatzaileek pentsatuko dute Erregerekin obsesionaturik nagoela!&lt;page&gt;Pah! Zer diot baina! Nire bildumaren inbidiatan egongo dira. Bilatu gehiago niretzako!</entry>
    <entry name="RELICDEALER_JOURNAL_1">Ibiltariaren eguneroko bat, eh?&lt;page&gt;Erresuman zehar aurkitzeko errazak diren arren, oso atsegin dut bertako testua deszifratzea.&lt;page&gt;Denak batera irakurriz istorio makabroa marrazten dute. Badirudi Sakrabiako hondakinetan zehar bidaiatu zuten gehienek patu lazgarria izan zutela.</entry>
    <entry name="RELICDEALER_JOURNAL_2">Beste ibiltari baten egunerokoa?&lt;page&gt;Agian ez dut askorik ematen trukean, baina mordoa aurkituko dituzu harpeetan, eta ez dut uste beste inor egongo denik trukean geoak emateko prest.</entry>
    <entry name="RELICDEALER_JOURNAL_3">Ibiltariaren eguneroko bat? Bai. Bai. Pilora gehituko dut, besteekin batera.&lt;page&gt;Ez dakit noiz deszifratu ahalko dudan hau. Harpe hauek arakatu zituzten zomorroen hizkuntza ezberdin guztiak itzultzea lan gogorra eta motela da.</entry>
    <entry name="RELICDEALER_JOURNAL_4">Ibiltariaren eguneroko bat?&lt;page&gt;Abilidade berezia duzu halakoak aurkitzen. Zure bideak gorpuz betea behar du egon. Dudarik gabe zure eztenak are gorpu gehiago utziko zituen atzean.</entry>
    <entry name="RELICDEALER_JOURNAL_5">Beste ibiltari baten egunerokoa, eh?&lt;page&gt;Eguneroko hau harri tradizionala erabiliz sortu zuten. Bertan idatzitakoa ez da berehalakoan ezabatuko.&lt;page&gt;Hiriaren gainbeheraldian, harriaren ordez armiarmen zeta erabiliz ehundutako pergaminoak erabiltzen hasi ziren.&lt;page&gt;Tragedia txikia da, baina dorre hauetako hezetasunak pergamino horietako testu gehienak irakurtezin bihurtzeraino kaltetu ditu.</entry>
    <entry name="RELICDEALER_JOURNAL_6">Ibiltariaren eguneroko bat?&lt;page&gt;Entzuna duzu harrizko egunerokoei buruzko esaera hura?&lt;page&gt;Arriskua hurbiletik segika baduzu eta eztena erabiliaren erabiliaz kamusturik,&lt;br&gt;eman arerioei heriotza, egunerokoarekin kolpaturik.&lt;page&gt;Ona da, ezta? Eta egia dio. Astindu onak eman daitezke hauekin.</entry>
    <entry name="RELICDEALER_JOURNAL_7">Zer da hori? Ibiltariaren eguneroko bat?&lt;page&gt;Halako mordoa dauzkat orain. Guztiak deszifratzea lortzen dudanean, Sakrabiaren itzaltzeari buruzko ezagutzan eruditua izango naiz.</entry>
    <entry name="RELICDEALER_JOURNAL_8">Ibiltariaren eguneroko bat?&lt;page&gt;Harrigarria da halako zenbat bildu dituzun. Erresumaren zabalera osoan zehar bidaiatu beharra izan duzu hainbeste harrapakin metatzeko.</entry>
    <entry name="RELICDEALER_NAILSMITH">Gainean daramazun ezten horrek erabat kamutsa dirudi. Pitzaduraz betea dago. Itxura hobea dute nire dendako erlikiek!&lt;page&gt;Ez zaizkit armak interesatzen, baina ezten-maisu zaharraren bila joatea gomendatuko nizuke.&lt;page&gt;Bere etxola hiriaren aldirietan dago. Hemendik ez hain urruti ere. Ziur arma horri zorroztasun pittin bat bueltatzeko gai dela, aldarte onean aurkitzen baduzu.</entry>
    <entry name="RELICDEALER_NO_RELICS_2">Ez dakarzu niretzako erlikiarik? Zoaz bilatzera. Geo mordoa emango dizut trukean.</entry>
    <entry name="RELICDEALER_NO_RELICS">Hm. Badirudi ez daramazula erlikiarik aldean. Egoera onean dagoenik eskuratzen baduzu, ekarridazu eta geo mordoa emango dizut trukean.</entry>
    <entry name="RELICDEALER_SEAL_1">Sakrabiako zigilu bat, eh? Oso interesgarria hau.&lt;page&gt;Ezagutzen dituzu erresumako bost zaldun handiak? Sakrabiako zomorro ospetsu eta beneratuak dira, erresumaren historia liburuetan maiz aipatuak, baina beti taldean.&lt;page&gt;Bai haien izenak, bai haien itxura historiatik ezabatuak izan dira.&lt;page&gt;Denbora asko pasa da haien garaitik. Lorpen izugarria izango litzateke nor diren deskubritzea.</entry>
    <entry name="RELICDEALER_SEAL_2">Beste Sakrabiako zigilu bat? Ekarridazu.&lt;page&gt;Ah. Gogoko dut halakoak biltzea, baina informazio gutxi atera daiteke hauetatik.&lt;page&gt;Hori bai, distira ederra daukate eta ez du ezer txarrik zerbait balio estetiko hutsagatik estimatzeak.</entry>
    <entry name="RELICDEALER_SEAL_3">Sakrabiako zigilu bat, eh? Ekarri hona.&lt;page&gt;Baduzu besterik niretzat? Bestela, atera zure oskol busti txikia nire etxetik.</entry>
    <entry name="RELICDEALER_SEAL_4">Beste Sakrabiako zigilu bat?&lt;page&gt;Esan didate hiriko sarrera aurrean estatua bat dagoela, gudari handi bat irudikatuz. Litekeena da Erresumako Bost Handietako batena izatea.&lt;page&gt;Egiaztatzera joango nintzateke, baina atea aspaldi itxi zuten, eta bide luzea hartzea arriskutsua da oskol madarikatu horiek hor zehar dabiltzala.</entry>
    <entry name="RELICDEALER_SEAL_5">Bai, beste Sakrabiako zigilu bat da hori, ezta?&lt;page&gt;Laster denda horrelakoez gainezka egongo da. Ufa! Ez nuen espero inguruotan halako hainbeste egongo zirenik.&lt;page&gt;Dirudiena bezain arruntak badira, agian trukean gehiegi eskaintzen aritu naiz?</entry>
    <entry name="RELICDEALER_SEAL_6">Beste Sakrabiako zigilu bat? Ekarridazu ba.</entry>
    <entry name="RELICDEALER_SEAL_7">Sakrabiako zigilu bat?&lt;page&gt;Bildumagile iaioa zara, alajaina. Ezagutu dudan onena. Horrela jarraitzen baduzu, dendan lekurik gabe geldituko naiz!</entry>
    <entry name="RELICDEALER_SHOP_INTRO">Hara, hara. Objektu bitxien bila zatoz? Geldi esku horiek! Bilduma hau nirea da, eta ez diet ibiltari narrats txikiei saltzen.&lt;page&gt;Alabaina, suposatzen dut zure ibilaldietan objektu interesgarri ugarirekin topo egingo zenuela. Agian horietarikoren bat hemen utzi nahiko duzu? Bidezko tratua egingo dizut bakoitzarengatik.</entry>
    <entry name="RELICDEALER_TALK_2">Nire dendak liluratu zaitu, ezta? Ez naiz okupa bat.&lt;page&gt;Leku hau erabat hutsik zegoen etorri nintzenean eta ez dago dorrea berea dela esan dezakeen inor bizirik.&lt;page&gt;Hirian etxe bat nahi baduzu, zoaz beste norabait, ahal dela beste eraikin batera.&lt;page&gt;Gustura bizi naiz nire erlikien konpainia hutsean. Ez dut auzorik behar.</entry>
    <entry name="RELICDEALER_TALK">Ahazturiko historia bat dago gorderik erresumako zaharkinetan, gutxik dugun arren begiratzeko gogoa. Beste batzuk arrakala eta hondakinak erabat hustera etortzen dira.&lt;page&gt;Pah! Zabor-miatzaile eta lapurrak. Mespretxagarria da.</entry>
    <entry name="RELICDEALER_TALK_REPEAT">Nahikoa hitz egin dugula esango nuke. Erlikiak ditut garbitzeko. Testuak deszifratzeko zain. Ospa hemendik! Hau ez da museo bat.</entry>
</entries>
