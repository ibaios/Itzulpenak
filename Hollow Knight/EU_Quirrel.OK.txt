EU_Quirrel
<entries>
    <entry name="DREAM_ARCHIVE_ENTRANCE">...Nor zara zu, leku honetara nakarren hori? </entry>
    <entry name="DREAM_ARCHIVE_INTERIOR">Pentsatzea ere, erresumaren patua halako izaki txiki baten esku zegoela.</entry>
    <entry name="DREAM_CITY">Sakrabiaren bihotza...Sekulakoa, doluan dagoenean ere.</entry>
    <entry name="DREAM_EGGTEMPLE">Zer da sentsazio hau?... Hain ezaguna. Aldi berean erakarri eta atzera egiten didana.&lt;page&gt;Eta ateko forma horiek...Haietara zuzenean begiratzean nire gogoa lanbrotan galtzen da.</entry>
    <entry name="DREAM_LAKE">Bizialdi oso bat bizi, eta hain gutxi gogoratzea... Agian eskerturik egon beharko nuke?&lt;page&gt;Tragedia guztiak ahaztuak. Gauza miresgarriak soilik ikusgai...</entry>
    <entry name="DREAM_MANTIS_VILLAGE">...Nork hitz egin zidan ezten-arotzari buruz? Ezin dut gogoratu, baina ia irudika dezaket errementaria bera... </entry>
    <entry name="DREAM_MINES">...Haize hauek bakardadean negar egiten dute. Hobe da buru gainean arkaitza izatea kontsolamendutzat.</entry>
    <entry name="DREAM_QUEENSTATION">Arkanbele handi horiek ere Sakrabiako Erregearen aurrean makurtzen ziren. Ze debozioa, inspiratzailea.</entry>
    <entry name="DREAM_SLUGSHRINE">Laku hura... garai batean, izaki beneratu bat zetzan lo bere sakonean...&lt;page&gt;Hala da? Nondik atera dut burutazio hori?</entry>
    <entry name="DREAM_SPA">Hau ere habiaren bihotzean dagoen herriaren bila ari behar da. Zeinen misteriotsua, nirekin bidea partekatzera bultzatzen duen helburua.</entry>
    <entry name="QUIRREL_EPILOGUE_A">Berriz egin dugu topo, ene lagun txikia. Hemen azkenean, bakean sentitzen naiz.&lt;page&gt;Birritan ikusi dut mundu hau, eta eman beharreko zerbitzuek aurreneko aldiko esperientzia ebatsi bazidaten ere, esker onez nago berriro bere edertasunaren lekuko izateko aukeragatik.&lt;page&gt;Sakrabia eremu erraldoi eta zoragarria da, baina miragarrikeriz inguraturik egon arren, ez dago ezer zu bezain interesgarririk.&lt;page&gt;Ja. Nire laudorioek isiltasun estoiko bat baino ez dute erantzun gisa. Gogoko dut hori.&lt;page&gt;Oso gogoko ere.</entry>
    <entry name="QUIRREL_EPILOGUE_B">...Sinestezina...</entry>
    <entry name="QUIRREL_FOGCANYON_A">Ez al dago ba erresuma hau ezustekoz betea? Eraikin bat laku azido baten gainean.&lt;page&gt;Daukan itxura gorabehera, zer da sentitzen dudan hau? ...etxekotasuna? Zerbaitek burua nahasten dit, baina oraindik ez dakit zerk...&lt;page&gt;Uste nuen aurkikuntzek sorrarazten didaten irrikak gidatu ninduela hona, baina orain badirudi beste zerbaitek ekarri nauela.&lt;page&gt;Eraikin honek erakarri egiten nau.</entry>
    <entry name="QUIRREL_FOGCANYON_B">Deika ari dela nabari dezaket... Ausartuko naiz barrura sartzera?</entry>
    <entry name="QUIRREL_GREENPATH_1">Oh, aupa lagun! Badirudi biok egin dugula oso aurrera bidean.&lt;page&gt;Ezin dut sinetsi hautsez betetako errepide zahar horiek hau moduko leku oparo eta bizi batera dakartenik!&lt;page&gt;Eraikin honek otoitz egiteko leku bat dirudi, baina argi dago hemen gurtzen zuten idoloa aspaldi ahaztua izan dela. Leku aproposa da atsedenaldi baterako ere.</entry>
    <entry name="QUIRREL_GREENPATH_2">Tipo bitxi bat ikusi dut hor kanpoan. Lakuak liluratua zirudien.&lt;page&gt;Agurtzeko asmoa neukan, baina pentsatu dut hobe zela aurrena nire eztena prestatzea, enkontrua bide okerretik badoa ere.</entry>
    <entry name="QUIRREL_GREENPATH_3">Zure eztenak tresna ona dirudi, baina nabari zaio asko erabili dela.&lt;page&gt;Ez dut zalantzarik han goian edonora joateko nahikoa izango litzatekeela. Baina azpi honetan, ziur naiz laster topo egingo duzula gainazaleko munduan parekorik ez duten arriskuekin.</entry>
    <entry name="QUIRREL_GREENPATH_REPEAT">Sakrabia perfektua da gu biok moduko esploratzaile erneentzako. Hainbeste tentsio eta zirrara. Leku honetan, edo adi zaude edo hilda.</entry>
    <entry name="QUIRREL_MANTIS_01">Kaixo berriro! Suposatzen dut dagoeneko egingo zenuela topo herrixka honetako tribukoekin, hmm? Ez dira asko fidatzen atzerritarrekin... leunki esateko.&lt;page&gt;Baina ez dira basapiztiak, ez. Maila baxuagoko zomorroen gogoa lainotzen duen aire gaixo honek... ez die eragiten. Ez dute galdu ez haien jakituria, ez ohorea, baina ezta tradizio hilgarriak ere.&lt;page&gt;Aholku hitz batzuk dauzkat zuretzat, laguna. Tribu honetako buruzagiak desafiatzeko asmotan baldin bazabiltza, baliteke zure ezten kamutsak balio ez izatea.&lt;page&gt;Hiri bat dago hemen inguruan, Sakrabiako hiriburu zaharra. Entzun dut bertan ezten-arotz bat bizi dela. Bila ezazu zomorro zahar hori, eta errazago egingo duzu aurrera.</entry>
    <entry name="QUIRREL_MANTIS_REPEAT">Nire ibilbideak ere hiri handirantz narama. Ezten-arotzaren bila bazoaz, agian berandu baino lehen egingo dugu topo berriro.</entry>
    <entry name="QUIRREL_MEET_TEMPLE_B">Ni Quirrel naiz. Esan daiteke arakatu gabeko lekuekin obsesio moduko bat dudala.&lt;page&gt;Antzinako erresuma honek misterio zirraragarri mordoa gordetzen ditu bere baitan, eta horietatik liluragarriena gure aurrean datza.</entry>
    <entry name="QUIRREL_MEET_TEMPLE_C">Harrizko arrautza handi bat, antzinako erresuma baten gorpu hilean zain...Epel ote dago? Bere inguruan aire berezi bat dabil.&lt;page&gt;Ireki ote daiteke? Gainazal osoan zehar marka bitxiak ditu...&lt;page&gt;Ikaragarri gustatzen zaizkit misterioak...Eta nork daki zenbat gauza miragarri ditugun zain lurrazpi sakonean...</entry>
    <entry name="QUIRREL_MEET_TEMPLE">Kaixo, lagun! Zeinen ederra ahazturiko bideotan beste bidaiari bat aurkitzea.&lt;page&gt;Neurriz txikia zara, baina begirada indartsua daukazu.</entry>
    <entry name="QUIRREL_MINES_1">Ahh, hau bai ikuspegia, ezta?&lt;page&gt;Ez nau harritzen leize distiratsu hauetako igoeratik bizirik atera zarela ikusteak.&lt;page&gt;Tankera indartsukoa zara. Zure tamaina txikiagatik ez balitz, ingurukoak beldurrez dardarka izango zenituzke.</entry>
    <entry name="QUIRREL_MINES_2">Hor beheko meatzariak ikusteak goibeldu al zaitu, oraindik haien eginbehar amaigabean lanean dabiltzala?&lt;page&gt;Menderaturik ere, helburu irmo bat dute oskoletan grabaturik.&lt;page&gt;Esaten da kristalezko meak halako energia moduko bat daukala, ez hiriko biztanleek zerabilten arima bezain boteretsua, baina hilgarritasun askoz txikiagokoa.&lt;page&gt;...Bitxia da hain antzinako errealitateak ezagutzea. Nondik ote dator nire jakinduria hau?</entry>
    <entry name="QUIRREL_MINES_3">Talaia honetatik ere ikus dezaket, herrixka goibel haren argia.&lt;page&gt;Ez dut uste bertako biztanleek inoiz ulertuko dutenik inguratzen dituen munduaren handitasuna.</entry>
    <entry name="QUIRREL_MINES_4">Hain dirudi txikia...</entry>
    <entry name="QUIRREL_NODREAMNAIL">Ahh, baina oraindik ez duzu bere gogora sarbiderik. Oraindik hor dirau azken babes boteretsuak.&lt;page&gt;Bere zigilua hausteko, aurrena gogoa irekitzeko modua deskubritu beharko zenuke. Izango dira halakorik egitea ahalbidetzen duten tresnak, baina nire bidaietan ez dut bat bera ere aurkitu.&lt;page&gt;Entzun izan dut erresumako sitsak ametsen eta hildakoen artean arakatzen aritzen omen zirela. Akaso haien bila hasi beharko zenuke?</entry>
    <entry name="QUIRREL_QUEENSTATION_01">Ez al da ederra? Ez nuen espero halako arkanbide geltoki erraldoirik aurkitzea jaitsiera lanbrotsu horren ondoren.&lt;page&gt;Sakrabiako zomorroek txundigarriak behar zuten izan, lur basati honen sakonean halako egitura handiak eraikitzeko.&lt;page&gt;Badirudi inguruko izaki arriskutsuek ez dutela honako bidea aurkitu oraindik. Leku paregabea da atsedenaldi labur baterako.</entry>
    <entry name="QUIRREL_QUEENSTATION_02">Imajina dezakezu leku hau bere garaian? Zomorroak saldoan erresuman zehar bidaiatzen; arkanbeleen kanpaiak joka; geltokia mugimenduz eta biziz gainezka.&lt;page&gt;Orain gu modukoek baino ez dute jakingo existitzen denik ere.&lt;page&gt;Suposatzen dut ez dela ohikoena galbidean daudenean ere inguru hauek maitatzea.</entry>
    <entry name="QUIRREL_QUEENSTATION_REPEAT">Entzun al dezakezu oraindik, emeki bada ere, kanpai-hotsen oihartzuna?</entry>
    <entry name="QUIRREL_RUINS_1">Hiriburua daukagu aurrean, laguna. Zeinen leku ospela dirudien, eta zenbat misterioren erantzunak dauzkan bere baitan.&lt;page&gt;Nik ere sentitu dut toki honen erakarpena, baina orain, bere aurrean eserita, jaitsi ala ez zalantzan nago.&lt;page&gt;Beldurra ote da, edo beste zerbaitek egiten ote dit atzera?</entry>
    <entry name="QUIRREL_RUINS_2">Hiria leize erraldoi batean eraikia izan zela dirudi, eta euria sabaiko harriaren arrakaletatik behera jausten da.&lt;page&gt;Han goian, nonbait, ur piloa egon behar da. Pentsatzekoa da kobaren sabaiak orain arte osorik iraun badu, gu hemen garen bitartean ere eutsiko diola.&lt;page&gt;Erresuma hau atzean utzi baino lehen, ur guzti hori nondik datorren ikusi nahiko nuke. Benetan ikusgarria izango da!</entry>
    <entry name="QUIRREL_RUINS_3">Beherantz begiratzen baduzu, euri artean, zentinela makurrak ikusi ahalko dituzu, haien oskolak oraindik zaintza amaigabean trabatuta.&lt;page&gt;Kontuz ibiliko nintzateke haien inguruan, lagun txikia. Ez dute jasotako trebakuntza ahaztu. Hiri honek sekulako arerioak aurkezten dizkigu.</entry>
    <entry name="QUIRREL_RUINS_4">Ez al da hau atseden hartzeko leku paregabea? Maite dut euriak kristalaren kontra jotzean egiten duen hotsa.</entry>
    <entry name="QUIRREL_SPA">Kaixo, kaixo! Zirraragarria da hau, piztien gordeleku honen barruan halako babesleku goxoa aurkitzea.&lt;page&gt;Bortizkeriaz beteriko lekua da hau, duda gabe. Antza denez, herrixka bat dago zulo honen sakonean. Bertako biztanleek ez zuten inoiz Sakrabiako erregea onartu.</entry>
    <entry name="QUIRREL_SPA_REPEAT">Zergatik ez didazu konpainia egiten? Ur hauek mirariak egiten dituzte oin nekatuekin.</entry>
    <entry name="QUIRREL_TEACHER_1A">Zuri ere dei egin dizu, beraz? Ezin da kointzidentzia hutsa izan hona biok batera iritsi izana.&lt;page&gt;Nire memorian hutsune ugari dauden arren, leku hau bai gogoratzen dut.&lt;page&gt;Ganbera hauen barruan, Irakasleak erresumako jakintza bildu nahi izan zuen, eta denaren bihotzean, bere burua gorde zuen.</entry>
    <entry name="QUIRREL_TEACHER_1B">Sakrabia salbatzeko, Irakaslea nahita zigilu bilakatu zen, eta bere buruaren gain babes gehigarri bat konjuratu zuen.&lt;page&gt;Ezin dezaket gertatu zenik gogoratu, baina badakit hartan parte hartu nuela.</entry>
    <entry name="QUIRREL_TEACHER_1C">Hona deitu nau, orain, babes hura desegiteko. Guztia zuri laguntzeko.</entry>
    <entry name="QUIRREL_TEACHER_2">Ez zalantza egin. Aldatzeko erabakia berea da, ez nirea.&lt;page&gt;Badaki zer egin asmo duzun, eta badirudi ongi irizten diola.</entry>
    <entry name="QUIRREL_TEACHER_3">Anderearen bizia itzali da, eta halaber, zigilua hautsi da.&lt;page&gt;Karga astuna da egin asmo duzuna, baina gertutik ikusi dut zure trebezia, eta berak ere zure gaitasunean sinesten zuen.&lt;page&gt;Jarraitu zure bideari, ba, eta utzidazu atseden pixkat hartzen. Eginkizuna buruturik, nire adina nabaritzen hasi naiz.</entry>
    <entry name="QUIRREL_TEACHER_HESITATE">Zergatik egiten duzu zalantza? Errukia gauza ona da, baina zu eta bera, biok zatozte bat hau egin beharra dagoela pentsatzean. Ausart jokatu, laguna.</entry>
    <entry name="QUIRREL_TEMPLE_1">Aspalditik sentitu naiz hona erakarria. Hainbeste istorio lilura eta izugarrikeriz beteak! Ezin nion gehiago eutsi. Nire begiokin ikusi beharra nuen.&lt;page&gt;Eta bai une egokia aukeratu dudala etortzeko! Mundu hil honek bizia hartu du berriro.&lt;page&gt;Izakiak asaldaturik dabiltza eta lurra burrunbaka ari da. Airea trinkotu da. Zerk eragin ote du aldaketa hau?</entry>
    <entry name="QUIRREL_TEMPLE_2">Unused</entry>
    <entry name="QUIRREL_TEMPLE_3">Unused</entry>
    <entry name="QUIRREL_TEMPLE_4">Hondakin hauetan bizirik irauteko, ezten zahar horrekin soilik ez duzu nahikoa izango. Baina hori ez da arazo! Ingurura begiratu besterik ez duzu.&lt;page&gt;Asko etorri dira gure aurretik, eta gehienek azken hatsa eman dute hemen, zu eta ni baino hobeto ekipaturik zirela.&lt;page&gt;Ziur naiz ez zaiela axolako lagun esploratzaile batek haien tresnak hartzen baditu. Izatez, fabore bat egingo diezu. Hildakoek ez lukete gauza horien pisua gainean eraman beharko.</entry>
    <entry name="QUIRREL_TEMPLE_5">Pasa zara hor gaineko herrixkatik? Zeinen bazter malenkoniatsua. Eta zer handitasuna daukan ezkutaturik azpian!&lt;page&gt;Suposatzen dut horregatik egin dutela guztiek alde hona behera. Nork egin diezaioke uko halako tentaldiari?</entry>
    <entry name="QUIRREL_TEMPLE_6">Zeharo miragarria...</entry>
</entries>
