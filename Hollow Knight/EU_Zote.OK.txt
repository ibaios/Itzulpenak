<entries>
    <entry name="DREAM_COL_CORPSE">Ospa, zorria! Alde berehala! Edo are gehiago umiliatuko zaitut!</entry>
    <entry name="PRECEPT_1">... baina hori ez da loriaren bila gainditu behar izan nuen arrisku-une bakarra! Ikusi duzu garaikur hau, ezta? Gure azpian dagoen putzu sakonean izaniko azken borrokaldiko garaipenaren oroigarria da.&lt;page&gt;Bai, &#39;Bizi-ebasleak&#39; beste biktima bat menderatu zuen, eta ikusleek estasizko bozkarioz eztanda egin zuten. Bozkario ozen eta zintzoa.&lt;page&gt;Nola lortu dudan hainbeste lorpen eta garaipen izatea, diozu? Lehen esan bezala, gakoa nire filosofia pertsonala da, &#39;Zoteren Berrogeita Hamazazpi Printzipioak&#39;.&lt;page&gt;Bereziki garrantzitsua da aurreneko printzipioa: &#39;Irabazi beti borrokaldiak&#39;. Beste berrogeita hamasei printzipioak zeintzuk diren? Tira...</entry>
    <entry name="PRECEPT_1_R">Aurreneko prinzipioa: &#39;Irabazi beti borrokaldiak&#39;.&lt;page&gt;Borrokan galtzeak ez dizu ezer onik emango. Irabazi borrokaldiak, edo ez hasi borrokan!</entry>
    <entry name="PRECEPT_2">Bigarren printzipioa: &#39;Ez utzi inori zure kontura barre egiten&#39;.&lt;page&gt;Burugabeek edonoren kontura barre egiten dute, baita haiek baino hobeak direnei ere. Baina kontuz, barrea kaltegarria izan daiteke! Barrea izurriteen gisara heda daiteke, eta berehala mundu guztia zure kontura barreka hasi.&lt;page&gt;Algara makur hauen jatorriari bizkor eraso behar diozu, hedatzen hasi aurretik.</entry>
    <entry name="PRECEPT_3">Hirugarren printzipioa: &#39;Atsedena beharrezkoa da&#39;.&lt;page&gt;Borrokak eta abenturak eragina dute zure gorputzean. Atseden hartzean, gorputza indartu eta bere kabuz sendatzen da. Zenbat eta luzaroago atseden hartu, orduan eta indartsuago egingo zara.</entry>
    <entry name="PRECEPT_4">Laugarren printzipioa: &#39;Ahaztu zure iragana&#39;.&lt;page&gt;Iragana mingarria da, eta zure iraganean pentsatzeak oinazea baino ez dizu ekarriko. Pentsatu beste zerbaitetan, etorkizunean, adibidez, edo jatekoan.</entry>
    <entry name="PRECEPT_5">Bosgarren printzipioa: &#39;Indarrak indarra garaitzen du&#39;.&lt;page&gt;Zure arerioa indartsua dela? Ez dio axola! Gainditu bere indarra are indar gehiagorekin, eta laster menderatuko duzu bera ere.</entry>
    <entry name="PRECEPT_6">Seigarren printzipioa: &#39;Aukeratu zure patua&#39;.&lt;page&gt;Gure nagusiek irakatsi ziguten, artean gu jaio gabe garelarik aukeratzen dela gure patua. Ez nago horrekin ados.</entry>
    <entry name="PRECEPT_7">Zazpigarren printzipioa: &#39;Negarrik ez hildakoengatik&#39;.&lt;page&gt;Hiltzen garenean, gauzak hobera ala okerrera doaz guretzat? Ez dago jakiterik, beraz, ez du zentzurik hildakoengatik negar egiteak. Ezta, halaber, heriotza ospatzeak ere.</entry>
    <entry name="PRECEPT_8">Zortzigarren printzipioa: &#39;Bidaiatu bakarrik&#39;.&lt;page&gt;Ezin zara inortaz fidatu, eta inor ez zaizu beti leial izango. Hortaz, inor ez litzateke zure bidailagun izan beharko.</entry>
    <entry name="PRECEPT_9">Bederatzigarren printzipioa: &#39;Mantendu etxea garbi&#39;.&lt;page&gt;Etxean gordetzen duzu zure ondasunik preziatuena - zeure burua. Ondorioz, hura txukun eta garbi mantentzen saiatu beharko zenuke.</entry>
    <entry name="PRECEPT_10">Hamargarren printzipioa: &#39;Izan zure arma beti zorrozturik&#39;.&lt;page&gt;Nire arma, &#39;Bizi-ebaslea&#39;, beti zorrotz mantentzeaz arduratzen naiz. Horrela, askoz errazagoa da gauzak moztea.</entry>
    <entry name="PRECEPT_11">Hamaikagarren printzipioa: &#39;Amek beti traizionatuko zaituzte&#39;.&lt;page&gt;Printzipio honek ez du azalpen beharrik.</entry>
    <entry name="PRECEPT_12">Hamabigarren printzipioa: &#39;Mantendu kapa lehor&#39;.&lt;page&gt;Kapa bustitzen bazaizu, lehor ezazu ahalik bizkorren. Kapa bustiarekin ibiltzea desatsegina da, eta gaixo zaitzake.</entry>
    <entry name="PRECEPT_13">Hamahirugarren printzipioa: &#39;Ez inoiz beldurrik izan&#39;.&lt;page&gt;Beldurrak atzean atxikiko zaitu. Beldurrei aurre egiteak izugarrizko esfortzua suposatzen du. Beraz, onena hasiera batetik beldurrik ez izatea da.</entry>
    <entry name="PRECEPT_14">Hamalaugarren printzipioa: &#39;Errespetatu beti gainekoak&#39;.&lt;page&gt;Norbait zu baino hobea bada indarrez edota adimenez, errespetua zor diozu. Ez egin ezikusiarena, ezta iseka ere.</entry>
    <entry name="PRECEPT_15">Hamabosgarren printzipioa: &#39;Arerio bat, kolpe bat&#39;.&lt;page&gt;Kolpe bakarrarekin garaitu beharko zenituzke arerioak. Bat baino gehiago behar izatea, kolpeak alferrik galtzea da. Gainera, honela, borrokatu ahala kolpeak zenbatzen badituzu, zenbat arerio menderatu dituzun jakingo duzu.</entry>
    <entry name="PRECEPT_16">Hamaseigarren printzipioa: &#39;Ez zalantza egin&#39;.&lt;page&gt;Erabaki bat hartzean, egin aurrera erabakitakoarekin, eta ez birritan pentsatu. Askoz gauza gehiago lortuko duzu horrela.</entry>
    <entry name="PRECEPT_17">Hamazazpigarren printzipioa: &#39;Sinistu zure indarrean&#39;.&lt;page&gt;Baliteke besteek zutaz zalantza egitea, baina beti izango duzu fidatzeko norbait alboan. Zeure burua. Sinistu beti zure indarrean, eta ez duzu inoiz zalantza egingo.</entry>
    <entry name="PRECEPT_18">Hemezortzigarren printzipioa: &#39;Bilatu egia iluntasunean&#39;.&lt;page&gt;Printzipio honek ere ez du azalpen beharrik.</entry>
    <entry name="PRECEPT_19">Hemeretzigarren printzipioa: &#39;Saiatzen bazara, lortu&#39;.&lt;page&gt;Zerbait egiten saiatzen bazara, ziurtatu helburua lortzeaz. Ez baduzu lortzen, orduan huts egin duzu! Ekidin hau kosta ahala kosta.</entry>
    <entry name="PRECEPT_20">Hogeigarren printzipioa: &#39;Beti egia esan&#39;.&lt;page&gt;Norbaitekin hitz egitean, gizabidetsua eta eraginkorra da egia esatea. Jakizu, baina, egia esateak etsaiak ekarriko dizkizula. Hau jasan beharreko zerbait da.</entry>
    <entry name="PRECEPT_21">Hogeita batgarren printzipioa: &#39;Jabetu zure inguruan duzunaz&#39;.&lt;page&gt;Ez ibili batetik bestera lurrera begira! Noizean behin begirada altxatu beharko duzu, ezerk ezustean har ez zaitzan.</entry>
    <entry name="PRECEPT_22">Hogeita bigarren printzipioa: &#39;Abandonatu habia&#39;.&lt;page&gt;Ahalik arinen utzi nuen atzean nire sorlekua, eta mundu zabalera atera nintzen. Ez gelditu habian. Ez dago zuretzako ezer bertan.</entry>
    <entry name="PRECEPT_23">Hogeita hirugarren printzipioa: &#39;Aurkitu arerioaren puntu ahula&#39;.&lt;page&gt;Bidean topatzen duzun arerio orok du puntu ahulen bat, izan oskolean arrakala bat duela edo lo seko dagoela. Uneoro adi egon behar duzu, etsaia aztertzen ahultasun hori antzemateko!</entry>
    <entry name="PRECEPT_24">Hogeita laugarren printzipioa: &#39;Sastatu arerioa puntu ahulean&#39;.&lt;page&gt;Arerioaren puntu ahula aurkitu duzularik, aurreko printzipioan argitu bezala, sastatu arerioa bertan. Honek berehala suntsituko du.</entry>
    <entry name="PRECEPT_25">Hogeita bosgarren printzipioa: &#39;Babestu zure puntu ahula&#39;.&lt;page&gt;Kontuan izan arerioa zure puntu ahula aurkitzen saiatuko dela, beraz, babes ezazu. Babesik sendoena? Hasieratik puntu ahulik ez izatea.</entry>
    <entry name="PRECEPT_26">Hogeita seigarren printzipioa: &#39;Ez zaitez zure islaz fio&#39;.&lt;page&gt;Azalera distiratsu batzuen parean jartzean, zure aurpegiaren kopia bat ikusiko duzu. Aurpegiak zure mugimenduak imitatuko ditu, eta zurearen antza izango du, baina ez dut uste fidatzekoa denik.</entry>
    <entry name="PRECEPT_27">Hogeita zazpigarren printzipioa: &#39;Jan ahal bezainbeste&#39;.&lt;page&gt;Otorduetan, jan lepo egin arte. Hartara, energia gehiago izango duzu, eta otordu gutxiago egin ahalko dituzu.</entry>
    <entry name="PRECEPT_28">Hogeita zortzigarren printzipioa: &#39;Ez begiratu iluntasunera&#39;.&lt;page&gt;Iluntasunera begiratu eta luzaroan ezer ikusi ezinik egoten bazara, gogoa oroitzapen zaharretan trabaturik geldituko zaizu. Oroitzapenak ekidin beharrekoak dira, Laugarren Printzipioan azaldu bezala.</entry>
    <entry name="PRECEPT_29">Hogeita bederatzigarren printzipioa: &#39;Garatu orientatzeko sena&#39;.&lt;page&gt;Erraza da harpe bihurgunetsu kiribilduetan zehar bidaiatzean galtzea. Orientatzeko sena izatea buruan mapa magiko bat izatea bezalakoa da. Oso erabilgarria.</entry>
    <entry name="PRECEPT_30">Hogeita hamargarren printzipioa: &#39;Ez inoiz promesik onartu&#39;.&lt;page&gt;Baztertu gainontzekoen promesak, beti hautsiko baitituzte. Maitasun promesak edo ezkon-hitzak dira bereziki ekidin beharrekoak.</entry>
    <entry name="PRECEPT_31">Hogeita hamaikagarren printzipioa: &#39;Gaixotasuna zikinkeria artean bizi da&#39;.&lt;page&gt;Leku zikinetan denbora gehiegi igarotzen baduzu, gaixotu egingo zara. Beste norbaiten etxean denboraldi bat egiten baduzu, exijitu garbitasun mailarik handiena anfitrioiari.</entry>
    <entry name="PRECEPT_32">Hogeita hamabigarren printzipioa: &#39;Izenek boterea dute&#39;.&lt;page&gt;Izenek boterea dute, eta beraz, zerbait izendatzea hari boterea ematea da. Neronek nire eztena &#39;Bizi-ebaslea&#39; gisa izendatu dut. Ez lapurtu nik asmatutako izena! Asmatu zeurea!</entry>
    <entry name="PRECEPT_33">Hogeita hamahirugarren printzipioa: &#39;Ez erakutsi errespeturik etsaiari&#39;.&lt;page&gt;Etsaiekin atsegina izatea ez da bertutea! Norbait zure aurka badago, ez du merezi ez errespeturik, ez adeitasunik, ez errukirik.</entry>
    <entry name="PRECEPT_34">Hogeita hamalaugarren printzipioa: &#39;Ez jan lotara joan aurretik&#39;.&lt;page&gt;Bestela ez duzu ondo atseden hartuko eta indigestioa eragingo dizu. Zentzuzko gauza da.</entry>
    <entry name="PRECEPT_35">Hogeita hamabosgarren printzipioa: &#39;Gora gora da, behera behera da&#39;.&lt;page&gt;Ilunpean erortzen bazara, erraza da orientazioa galtzea eta goia non dagoen ahaztea. Ez ahaztu printzipio honetaz!</entry>
    <entry name="PRECEPT_36">Hogeita hamaseigarren printzipioa: &#39;Arrautza-oskolak hauskorrak dira&#39;.&lt;page&gt;Beste behin, printzipio honek ez du azalpen beharrik.</entry>
    <entry name="PRECEPT_37">Hogeita hamazazpigarren printzipioa: &#39;Hartu, baina ez eman&#39;.&lt;page&gt;Zerbait eman eta trukean ordaintzen badizute, ez duzu ezer irabazi. Zerbait hartu eta trukean ez baduzu ordaintzen, dena irabazi duzu.</entry>
    <entry name="PRECEPT_38">Hogeita hemezortzigarren printzipioa: &#39;Kontuz botere misteriotsuarekin&#39;.&lt;page&gt;Botere misteriotsu batek ebatzen gaitu gainetik, beherantza bultzatuz. Airean denbora gehiegi ematen baduzu, botere honek lurraren kontra zanpatu eta suntsituko zaitu. Argi ibili!</entry>
    <entry name="PRECEPT_39">Hogeita hemeretzigarren printzipioa: &#39;Bizkor jan eta poliki edan&#39;.&lt;page&gt;Zure gorputza delikatua da, eta erregaia botatzean arretaz ibili behar duzu. Janaria ahalik bizkorren sabeleratu behar duzu, baina edariak patxadaz hartu behar dira.</entry>
    <entry name="PRECEPT_40">Berrogeigarren printzipioa: &#39;Ez obeditu zureak ez diren arauak&#39;.&lt;page&gt;Besteek idatzitako arauek eragotzi edo zamatu zaitzakete. Zure nahiak izan daitezela lege bakarra.</entry>
    <entry name="PRECEPT_41">Berrogeita batgarren printzipioa: &#39;Ikasi gezurrak antzematen&#39;.&lt;page&gt;Besteek hitz egitean, normalean gezurrak esaten dituzte. Galdekatu eta behatu itzazu gupida gabe, haien iruzurra aitortu arte.</entry>
    <entry name="PRECEPT_42">Berrogeita bigarren printzipioa: &#39;Geoak badituzu, gastatu&#39;.&lt;page&gt;Batzuek gogoko dute geoak pilatzea, baita hiltzean haiek aldean dituztela lurperatzea ere. Hobe da ahal duzun bitartean gastatzea, bizitzako plazer txikiez gozatzeko.</entry>
    <entry name="PRECEPT_43">Berrogeita hirugarren printzipioa: &#39;Ez ezer barkatu&#39;.&lt;page&gt;Inork barkamenik eskatzen badizu, adibidez, zure anaiak, beti ukatu. Anaia horrek, edo beste edonork, ez du barkamenik merezi.</entry>
    <entry name="PRECEPT_44">Berrogeita laugarren printzipioa: &#39;Ezin duzu ura arnastu&#39;.&lt;page&gt;Ura freskagarria da, baina arnasten saiatzen bazara, ezusteko ezatsegina hartuko duzu.</entry>
    <entry name="PRECEPT_45">Berrogeita bosgarren printzipioa: &#39;Gauza bat ez da bestea&#39;.&lt;page&gt;Honek agerikoa izan beharko luke, baina entzuna dut jendea esaten gauza bat, zer den argi dagoen zerbait, beste zerbait dela. Adi, beraz!</entry>
    <entry name="PRECEPT_46">Berrogeita seigarren printzipioa: &#39;Mundua zuk uste baino txikiagoa da&#39;.&lt;page&gt;Gaztetan ohikoa da mundua zabala, erraldoia, izugarria dela uste izatea. Normala da. Zoritxarrez, uste baino dexente txikiagoa da. Zoko guztiak bisitatu ondoren diotsut hau.</entry>
    <entry name="PRECEPT_47">Berrogeita zazpigarren printzipioa: &#39;Eraiki zure arma zerorrek&#39;.&lt;page&gt;Zeuk baino ez dakizu zer behar duen zure armak. Neronek &#39;Bizi-ebaslea&#39; oskol-zura landuz sortu nuen gaztetan. Ez dit inoiz huts egin. Ezta nik hari ere.</entry>
    <entry name="PRECEPT_48">Berrogeita zortzigarren printzipioa: &#39;Kontuz suarekin&#39;.&lt;page&gt;Sua batetik bestera, ausarki, dantzan dabilen espiritu beroa da. Bero zaitzake, argia eman, baina gehiegi hurbiltzen bada, oskola kiskaliko dizu.</entry>
    <entry name="PRECEPT_49">Berrogeita bederatzigarren printzipioa: &#39;Estatuak hutsalak dira&#39;.&lt;page&gt;Ez itzazu ohoratu! Ez du inork zuri edo niri buruzko estatuarik eraiki, beraz, zergatik eman behar diegu arreta?</entry>
    <entry name="PRECEPT_50">Berrogeita hamargarren printzipioa: &#39;Ez galdu denbora misterioekin&#39;.&lt;page&gt;Mundu honetako gauza batzuk puzzle gisa azaltzen zaizkigu. Edo enigma gisa. Zerbaiten atzean dagoen esanahia ez bada berehala ikusten, ez du merezi hari buruz pentsatzen denbora galtzeak. Egin aurrera.</entry>
    <entry name="PRECEPT_51">Berrogeita hamaikagarren printzipioa: &#39;Ezer ez da ez kaltegarria&#39;.&lt;page&gt;Aukera ematen badiozu, mundu honetan edozerk minduko zaitu. Lagunek, arerioek, munstroek, bide malkartsuek. Mesfidatu guztiez.</entry>
    <entry name="PRECEPT_52">Berrogeita hamabigarren printzipioa: &#39;Kontuz aiten jeloskortasunarekin&#39;.&lt;page&gt;Aitek uste dute sortu gaituztelako haien zerbitzura egon behar dugula, eta inoiz ez gainditu haien gaitasunak. Zure bidea egin nahi baduzu, suntsitu zure aita. Edo, besterik gabe, abandona ezazu.</entry>
    <entry name="PRECEPT_53">Berrogeita hamahirugarren printzipioa: &#39;Ez lapurtu besteen desirak&#39;.&lt;page&gt;Izaki orok gordetzen ditu desirak barnean. Beste norbaiten desira ikusten baduzu, ez ezazu zure desiratzat har. Ez zaitu poztasunera eramango.</entry>
    <entry name="PRECEPT_54">Berrogeita hamalaugarren printzipioa: &#39;Zerbait giltzapean uzten baduzu, ez galdu giltza&#39;.&lt;page&gt;Ezer ez da betiko giltzapean mantendu behar, beraz, izan giltzak aldean. Noizbait itzuliko zara atzean gordetako guztia berreskuratzera.</entry>
    <entry name="PRECEPT_55">Berrogeita hamabosgarren printzipioa: &#39;Ez inoren aurrean makurtu&#39;.&lt;page&gt;Mundu honetan badago haien nahiak besteen gainetik jartzen dituenik. Esango dizute haien jabetzakoak direla zure janaria, lurra, gorputza, baita zure pentsamenduak ere!&lt;page&gt;Ez dute ezer egin halakorik merezi izateko. Ez zaitezela inoiz haien aurrean makurtu, eta beti desobeditu haien aginduak.</entry>
    <entry name="PRECEPT_56">Berrogeita hamaseigarren printzipioa: &#39;Ez amets egin&#39;.&lt;page&gt;Ametsak arriskutsuak dira. Ideia arrotzek, zureak ez direnek, zure gogorako bidea egin dezakete. Baina ideia horiei aurre egiten badiezu, gaitzak hartuko du zure gorputza! Hobe da ametsik ez egitea, nik bezala.</entry>
    <entry name="PRECEPT_57">Berrogeita hamazazpigarren printzipioa: &#39;Bete printzipio guztiak&#39;.&lt;page&gt;Batez ere printzipio guztiei men egin, eta hauek buruz ikasi eta bete behar dituzu, huts egin gabe. Baita honako hau ere!&lt;page&gt;Hmm. Arretaz entzun duzu esandako guztia? Has gaitezen berriro hasieratik, &#39;Zoteren Berrogeita Hamazazpi Printzipioak&#39; errepikatuz.</entry>
    <entry name="ZOTE_BUZZER_1_B">Entzun, zorria. Ni Zote Ahaltsua naiz, sona handiko zalduna. Berriro nire bidean jartzen bazara, ondo ikasiko duzu zergatik deitzen dioten nire armari &#39;Bizi-ebaslea&#39;.</entry>
    <entry name="ZOTE_BUZZER_1">Baina zertan zabiltzala uste duzu?! Ni eta nire harrapakinaren artean muturra sartzen! Ohituratzat al duzu besteren kontuetan sartu eta enbarazu egitea?</entry>
    <entry name="ZOTE_BUZZER_2">Zergatik ari zara oraindik ni gogaitzen? Zaldun bat naiz. Ez zaizkit zure ume-jolasak axola. Atsedena behar dut.&lt;page&gt;Ospa! Edo nire eztena aterako dut...</entry>
    <entry name="ZOTE_CITY_EXTRA">Suposatzen dut dorren garaierak txunditzen zaituela. Hmph. Askoz dorre garaiagoak ikusi ditut nire bidaietan. Askoz ederragoak ere bai.</entry>
    <entry name="ZOTE_CITY_GREET">Ei! Begiratu nondik zabiltzan, arlote melatua! Ez dut zure zipriztinik nahi nire inguruan. Eginahalak eta bi egin ditut lehor mantentzeko.&lt;page&gt;Zote Ahaltsua naiz, sona handiko zalduna. Lehor mantenduko naizela erabakitzen badut, hala izango da!&lt;page&gt;Hiri madarikatu hau! Etengabeko euri eta munstroen erauntsia! Orain ulertzen dut zergatik hondoratu zen erresuma malapartatu hau...</entry>
    <entry name="ZOTE_CITY_REPEAT">Ikusi dituzu? Oraindik hiria patruilatzen duten zaindariak, hil ondorenean ere?&lt;page&gt;Hmph. Eginkizunei halako debozioa izatea ez da inola ere bertute bat.</entry>
    <entry name="ZOTE_COLOSSEUM_GREET">Bizi osoa daramat borrokan. Ehunka, ez, milaka arerio txikitu ditut.&lt;page&gt;Eta burugabe hauek borrokan irabaziko didatela uste dute? Zoroak! Suntsituak izateko desira boteretsu bat haietaz jabetu dela dirudi.&lt;page&gt;Ederki ba. Zote Ahaltsuak haien desirak egia bihurtuko ditu...</entry>
    <entry name="ZOTE_COLOSSEUM_MEET">Hmm? Zer nahi duzu, zorria? Zu ere nitaz barre egitera zatoz?&lt;page&gt;Burugabeak! Ez zaizue okurritu kaiola honetan giltzapeturik izatea zela nire helburua?!&lt;page&gt;Bai, jakina, aska nazazue borrokalekuan!&lt;page&gt;Zote Ahaltsua naiz! Eta nire eztena, &#39;Bizi-ebaslea&#39;, ateratzen dudan istantean zuen barreak garrasi bihurtuko dira!</entry>
    <entry name="ZOTE_COLOSSEUM_REPEAT">Utz nazazu bakean, lurrazpiko zizarea! Bataila handirako atseden hartu behar dut. Errezatu borrokalekuan nirekin topo ez egiteko...</entry>
    <entry name="ZOTE_DEEPNEST_1">Ei! Zer ari zara, memelo baldar nanoa?! Zure eztentxo herdoilduarekin ilunpean sastaka?&lt;page&gt;Ia jo nauzu! Sastatu baninduzu, zureak egingo luke. Benetan diotsut!&lt;page&gt;Zote Ahaltsua naiz, sona handiko zalduna. Nire armak, &#39;Bizi-ebasleak&#39;, ehunka arerio txikitu ditu. Alde hemendik, edo zu izango zara hurrengoa!</entry>
    <entry name="ZOTE_DEEPNEST_2">Hmm? Tunel ilunotan galdurik zabiltza? Niri bost.&lt;page&gt;Ez, ez dizut irtenbidea erakutsiko. Badakit nondik den bidea, nire memoria bikainari esker, baina bakarrik bidaiatzen dut. Ospa.</entry>
    <entry name="ZOTE_DREAM_BUZZER">Piztia burugabea... Barailak kamustu dituzu nire gorputz suntsiezina haginkatuz. Ez da harritzekoa zomorro ahul honek garaitu izana!</entry>
    <entry name="ZOTE_DREAM_CITY">Zergatik ari da zerua negarrez? Erresuma hau nitaz trufatu nahian ote dabil? Oso aspaldi bota nuen azken negar-malkoa...</entry>
    <entry name="ZOTE_DREAM_COLOSSEUM">Hau bai zorigaiztokoa, nire misioa jarraitu beharrean hemen harrapaturik egotea...&lt;page&gt;Erresuma honetara hitzeman nuena betetzera etorri nintzen... eta hori da egingo dudana...</entry>
    <entry name="ZOTE_DREAM_DEEPNEST">Beraz, erresumak harrapakari hilgarriz beteriko habia ilun hau ezkutatzen zuen. Tira, orain hemen da harrapari guztietan hilgarriena...&lt;page&gt;...Zote Ahaltsua!</entry>
    <entry name="ZOTE_DREAM_FINAL">Erresuma honetara hitzeman nuena betetzera etorri nintzen... eta bete dut nire hitza!&lt;page&gt;Orain dela hainbeste eginiko promes hori... Nire buruari zin egindakoa...&lt;page&gt;Loriaren promesa! Loria niretzako, Zote Ahaltsuarentzako! Ez dut inoiz zalantza egin, duda txikienik ere ez, eta orain desio nuen guztia lortu dut.</entry>
    <entry name="ZOTE_DREAM_TOWN1">Leku goibel hau... etxea dakarkit gogora. Hain ikaragarria...</entry>
    <entry name="ZOTE_TOWN_1">Ei, zu! Zer zabiltza itzalpean kuxkuxean?&lt;page&gt;Ez, ez duzu gaizki ikusi. Ni naiz, Zote Ahaltsua, sona handiko zalduna. Egin dar-dar nire aurrean!&lt;page&gt;Zu herrixka ospel honetan gordeta zeunden bitartean, ni azpiko putzu ilunera barneratu naiz eta piztia izugarri bat menderatu dut. Baraila zorrotzak eta amorru bizia zeuzkan.&lt;page&gt;Bai, bai. Loria niretzat. Baina ez dut zure lausenguentzako astirik! Atseden hartu eta hurrengo bidaiarako prestatu beharra dut.</entry>
    <entry name="ZOTE_TOWN_2">Horko agure txepel hori... Memelokeria baino ez ditu esaten. Harpeetako airea hilgarria dela uste du. Agian arnasa hartzeari utzi beharko lioke.&lt;page&gt;Ametsei buruz hitz egin eta hitz egin ari da, gainera. Pfah! Ametsak benetan bizitzeko makalegiak direnentzako dira.</entry>
    <entry name="ZOTE_TOWN_REPEAT">Hmph. Hau bai dela herrixka ustela. Aire kirastua dario eta herritarrek begi negarti txikiak dituzte. Ahalik bizkorren bueltatuko naiz behera.</entry>
</entries>
