EU_Charm Slug
<entries>
    <entry name="CHARMSLUG_BLESSING_1">Laztana. Bedeinkatzen zaitut. Zure fideltasunagatik eta daukazun itxura ederragatik, ondo merezia daukazu.</entry>
    <entry name="CHARMSLUG_BLESSING_2">Mmmmmm baii... Espero dut nire bedeinkapenak desira duzun guztia emango dizula! Zatoz bisitan noizean behin, azukretxo.</entry>
    <entry name="CHARMSLUG_COMBO">Kutun mordoa batera eraman ohi dituzu? Dibertigarria da, ezta? Konbinazio perfektuaren bila elkartu eta nahastea?&lt;page&gt;Ez dakit ohartu zaren, baina kutun batzuek elkar atsegin dutela dirudi. Bai! Mmm! Kutunek elkar atsegin dutenean, are distiratsuago argi egiten dute, eta gozokiago abesten!&lt;page&gt;Beste arrazoi bat kutunen konbinazio dibertigarri eta harrigarriak probatzeko! Mmmmmmm! Esadazu gogoko konbinazio bat aurkitzean, ados?</entry>
    <entry name="CHARMSLUG_DREAM">...Ene bada, lasaitu beharra daukat, urduritasuna kontrolatu, baina izaki hau... zoragarria da...</entry>
    <entry name="CHARMSLUG_MEET_1">Ooooooooooooohhhhhhh, ezustean harrapatu nauzu! Kaixo, kaixo! Sartu barrura, azkukretxo! Zatoz, zeure etxean zaude.</entry>
    <entry name="CHARMSLUG_MEET_2">Ni Salubra naiz, eta hau nire kutun-denda xumea da. Hor kanpoko herritarrek esan al dizute ni bisitatzera etortzeko? Mmm, bai! Hau herrixka xarmagarria da, ezta? Goxoa eta lasaia, eta biziz betea.</entry>
    <entry name="CHARMSLUG_MEET_3A">Mmm... Zeri buruz ari ginen? Oh bai, kutunak! Ikusten dut zeure bilduma hasi duzula. Bikain! Nire batzuk erakutsiko dizkizut, eta gustatzen bazaizkizu zurekin eraman ditzakezu!</entry>
    <entry name="CHARMSLUG_MEET_3B">Mmm... Zeri buruz ari ginen? Oh bai, kutunak! Harrigarria da zu moduko ezpara txiki batek kutun bat bakarra ere aldean ez eramatea.&lt;page&gt;Kutunak zoragarriak dira, mistikoak, pare gabeko osagarriak, muinean botere izpi bat gordetzen dutela. Bakarra aldean eramateak soilik bizitza aldatuko dizu! Ezinezkotzat zenituen gauzak egiteko gai izango zara!&lt;page&gt;Begira salgai ditudan kutunetako batzuk. Gogoko badituzu, bat zurekin eraman dezakezu!</entry>
    <entry name="CHARMSLUG_NOSTOCK">Ene, ene. Nire kutun maite guztiak erosi dituzu! Zeinen bilduma txundigarri eta kolorez betea osatu duzun. Mmmmmm! Apaingarri eder distiratsu guzti horiekin, are zomorro erakargarriagoa bihurtu zara.&lt;page&gt;Nahiz eta dagoeneko ez daukadan zuri eskaintzeko besterik, zatoz noizean behin ni bisitatzera. Halako zomorro galaia nire dendara bisitan... ziur herritar guztiak inbidiaz josita daudela. Mmm hmm!</entry>
    <entry name="CHARMSLUG_NOTCH_AVAIL_1">Ooooooooooooohhhhhhh, kutun bilduma ederra osatzen ari zara, ezta? Kutunen connoisseur txikia zara. Apustu egingo nuke kutun bat baino gehiago batera eramatea gogoko duzula, hmm? Objektu berezi bat daukat salgai, ziur oso, ooosooo interesgarria irudituko zaizula! Mmm! </entry>
    <entry name="CHARMSLUG_NOTCH_AVAIL_2">Oooohhhh! Ezpara pinpirina zara, alajaina! Zure kutun bilduma dexente handitu da, ez da hala? Kutun-koska berria erosi beharko zenuke aldi berean kutun gehiago aldean eramateko. Aurrera... ase apeta hori! Mmmm!</entry>
    <entry name="CHARMSLUG_NOTCH_AVAIL_3">Oooohhhh! Zure kutunen bilduma izugarri hazi da! Zer inbidia! Uste dut baduzula garaia koska bat erosteko, horrela kutun gehiago ekipatu ahalko dituzu aldi berean. Tira... eman kapritxo bat! Mmmm!</entry>
    <entry name="CHARMSLUG_NOTCH_AVAIL_4">Mmmmmmmmm! Ikusgarria! Bisitaldi bakoitzean kutun gehiago eta gehiago dituzu! Uste dut baduzula garaia beste koska bat erosteko, horrela kutun gehiago ekipatu ahalko dituzu aldi berean. Tira... eman kapritxo bat! Mmmm!</entry>
    <entry name="CHARMSLUG_OVERCHARM">Bekatu moduko bat da aldi berean kutun gehiegi ekipatuta izatea, ezta? Batzuetan, gutxiago gehiago da! Mmmm!&lt;page&gt;Hala da, ez zenituzke maneia ditzakezunak baino kutun gehiago ekipatu beharko. Ondorioak suntsitzaileak izan daitezke!</entry>
    <entry name="CHARMSLUG_REPEAT">Gutxitan sartzen da inor nire dendara, eta are gutxiagotan hau moduko deigarria denik!&lt;page&gt;Adar izugarri horiek! Arma zorrotz hori. Misterio aire hau! Ooooh. Nahikoa da ni zorabiatzeko.</entry>
    <entry name="CHARMSLUG_TRUTH">Ene ezpara galaia, jakin nahiko zenuke kutunak nola egiten diren? Ez dut bezeroei hau aitortzeko ohiturarik, atzean ezkutatzen den egia nahikoa morbosoa denez. Baina zuk buruargia dirudizu, eta seguruenik honezkero igarri duzu nola egiten diren.&lt;page&gt;Gutxitan eratzen dira kutunak, baina batez ere azken desira batetik datoz, hiltzear den zomorro baten gurari indartsua kristaldurik, bitxi eder eta boteretsu hauetan.&lt;page&gt;Dena dela, ez zaitezela tristetu. Badira salbuespenak ere, jakina, eta zoragarria da benetan, are baliotsuago bilakatzen ditu denak. Mmhhmm.&lt;page&gt;Pentsa zure bilduma osatzeko behar izan diren zomorro txiki guztien arimetan! Ezezagun multzo ederra zeure zorroan, edo sakelan, edo... zera... gordetzen dituzun lekuan, dena dela ere.</entry>
</entries>
