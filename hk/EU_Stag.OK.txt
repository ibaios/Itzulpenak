<entries>
    <entry name="STAG_MEET">Kaixo, lagun txikia! Mendeak igaro dira geltokiko kanpaiaren hotsa azkenekoz entzun nuenetik. Arkanbideetan zehar bidaiatu du oihartzunak, eta zuganaino ekarri nau.&lt;page&gt;Urteak igaro ahala, gorputza gogortu, eta nekatzen joan naiz, eta gauza asko ahaztu ditut, baina kanpaiaren soinuak beti ekarriko nau bueltan.&lt;page&gt;Arkanbide hauek Sakrabiako sakoneran zehar hedatzen dira. Haietatik bidaiatu nahi baduzu, dei nazazu nasatik. Joan nahi duzun tokira eramango zaitut.</entry>
    <entry name="STAG_TRAVEL_1">Abiatzeko prest, txikia?</entry>
    <entry name="STAG_END_SPEAK">Arkanbideak zeharkatzeko gogoz? Igo nasa horretara, aukeratu helmuga, eta bideari ekingo diogu.</entry>
    <entry name="STAG_TOWN">Leku hau... lurrazaletik gertu gaude, ezta? Herrixka bat dago hor. Bertan atseden hartzeko aprobetxatu beharko zenuke.&lt;page&gt;Leku hau, behinola, batera eta bestera zebiltzan bidaiariz betea zegoen. Askoz lasaiagoa dirudi orain.</entry>
    <entry name="STAG_CROSSROADS">Orain asko izan zen, baina gogoan dut errepide eta bidegurutze hauek bizitzaz lepo zeuden garaia. Bideotan zehar eraman nituen nire lehenengo bidaiariak gazte nintzela.&lt;page&gt;Bidaiariok aspaldi desagertu ziren, eta nik hemen darrait. Orain badirudi zu eta biok soilik gelditzen garela, eta inguruan harramazkadaka eta bihurrikatzen dabiltzan izaki zelatariak.</entry>
    <entry name="STAG_GREENPATH">Arranopola, bazter hauek bai aldatu direla azkenekoz ikusi nituenetik! Landareak hainbeste hazi dira, geltokia irentsi dutela dirudiela.</entry>
    <entry name="STAG_NEST">Nire etxe zaharrera berriro bueltan... bizitza luzearen pisua sentitzen dut gainean.&lt;page&gt;Baina ez dut damurik. Edonora bidaiatzen dudala ere, nire familia eta kideei buruzko oroitzapenak datozkit.</entry>
    <entry name="STAG_HOPE_1">Zer deritzozu nire etxe zaharra, lagun txikia?&lt;page&gt;Behinola bizitzaz beterik zegoen. Arkanbeleak sartu-irtenean, bisitatutako lekuei eta ezagututako bidaiariei buruzko istorioak ahoz aho.&lt;page&gt;Azken aspaldian, gureetatik gelditzen den bakarra naizela ondorioztatu dut. Azken arkanbelea.&lt;page&gt;Baina berriro habiara bueltatzean... aire berezi bat dabil. Usain bat, berotasun bat, edo, presentzia bat, agian?&lt;page&gt;Posible ote da, beste arkanbele batzuek mundu zabalagorako bidea egin izana?</entry>
    <entry name="STAG_HOPE_2">Bai, itxaropen horri helduko diot. Nire kideak, bizirik oraindik, hor zehar, lur hauetatik haratago bidaiatzen.&lt;page&gt;Baina nik, ezingo nituzke inoiz arkanbideak utzi. Ez, behintzat, bidaiariek nire beharra duten artean.&lt;page&gt;Badakit oraindik egiteko garrantzitsuak dituzula. Zure alboan izango nauzu nire gorputz zahar honek dirauen bitartean.&lt;page&gt;Goza dezagun erresuma honetako arkanbide zaharretaz pixka bat luzaroago.</entry>
    <entry name="STAG_ROYALGARDENS">Zuk kanpaia jo arte, ahaztua neukan geltoki hau bazenik ere. Zomorro arruntek ez zuten askotan zapaldu leku hau, gure Erregina zenaren bakarleku ondo zaindua baitzen.&lt;page&gt;Landaredia hain kontrolgabe hazi den honetan ere, lorategiok ederrak izaten jarraitzen dute oraindik. Ziur naiz Erregina poztuko litzatekeela hori jakinik.</entry>
    <entry name="STAG_DEEPNEST">Ahh, txikia... Non gaude? Ez naiz inoiz geltoki honetan izan. Arrisku aire bitxi bat dauka bere baitan. Utzidazu leku seguruago batera eramaten, bizkor.</entry>
    <entry name="STAG_RESTINGGROUNDS">Atseden-Lurrak... Bidaiariak haien hildakoen omenezko errituak burutzera etorri ohi ziren ona.&lt;page&gt;Ez gehiago. Agian orain hildakoek berek burutzen dituzte haien buruen omenezko errituak?</entry>
    <entry name="STAG_TRAM">Gainean daramazun txartel hori! Ez da izango makina ikaragarri horretarako, tranbiarako, ezta? Espero dut ez duzula traste izugarri horren gainean bidaiatzeko asmorik izango.&lt;page&gt;Arkanbeleok egiten dugun lana makina soil baten egin dezakeela pentsatzea! Ergelkeria...erabat.</entry>
    <entry name="STAG_EGG_INSPECT">Arrautza-oskol huts bat.</entry>
    <entry name="STAG_FUNGUS">Ahh, zer pozgarria. Erreginaren geltokia berriro zabalik. Leku hau bidaiarien gune zaratatsu eta bizia zen, lurraldearen kanpoko ertzak bisitatu nahi zituztenentzako toki ezin hobean kokatua.&lt;page&gt;Esploratzaile ona zara, leku hau aurkitu duzunez gero.</entry>
    <entry name="STAG_FLOWER_WARNING">Aldean daramazun lore hori... Benetan ederra da, baina baita oso hauskorra ere. Beldur naiz nirekin bidaiatzen baduzu ez ote den hondatuko.&lt;page&gt;Hautsi dadin nahi ez baduzu, helbururaino oinez bidaiatzea gomendatzen dizut.</entry>
    <entry name="STAG_REMEMBER_1">Hainbat arkanbide geltoki ireki dituzu dagoeneko, ez da hala? Eskertzen dizut erresuman zehar berriro bidaiatzeko eman didazun aukera hau.&lt;page&gt;Leku gehiago bisitatu ahala, galdutako oroitzapenak datozkit bueltan, nire buruko arkanbideak berriro irekiko balira bezala.&lt;page&gt;Jarraitu geltokiak irekitzen, bihotzez eskertuko dizut.</entry>
    <entry name="STAG_REMEMBER_2">Ahh, arkanbide geltoki ugari ireki dira. Berriro bidaia dezaket erresumaren zabalera osoan zehar. Hainbeste karrika nagusi eta espaloi zahar, ahaztuak nituenak.&lt;page&gt;Bide hauen artean nonbait gordetzen da Arkanbeleen Habia, ni jaio eta hazi nintzen tokia. Uste nuen bere kokalekua betiko ezabatu nuela burutik, baina orain ia-ia bertarako bidea gogora dezaket.&lt;page&gt;Arkanbide geltokiak irekitzen jarraitzen baduzu eta ni haietaraino gidatzen, agian berriro aurkituko dut nire habia. Ahh, zoragarria litzateke!</entry>
    <entry name="STAG_REMEMBER_3">Txikia! Aurkitu dut! Arkanbeleen Habia, jaio eta hazi nintzen lekua.&lt;page&gt;Oraindik ez naiz berriro hara joan. Nire betebeharrak deitzen nauten lekuetara soilik joatera behartzen nau, baina zuk ikusi nahiko bazenu, hara eraman ahalko zintuzket.&lt;page&gt;Seguruenik ez da inor geldituko han guri harrera egiteko, baina habia bera ikusgarria da! Eman agindua, eta berehala joango gara hara.</entry>
    <entry name="STAG_RUINS1">Ondo oroitzen dut geltoki hau. Ohiko bidaia zen. Erresuma osoko merkantziak hona garraiatzen ziren.&lt;page&gt;Ez zen askorik bidaltzen beste norantzan, baina.</entry>
    <entry name="STAG_RUINS2">Txikia, Erregeren Geltokian gaude! Sakrabiako erregearen omenez eman zioten izen hori, jakina. Hark agindu baitzuen arkanbideak eta geltokiak eraikitzea.&lt;page&gt;Erregek ez zuen inoiz arkanbideetan zehar bidaiatu, baina entzun dut zomorro loriatsua izan zela, argia eta distiratsua bistara, hainbesteraino non ikuste hutsak begiko mina sor zezakeen.</entry>
    <entry name="STAG_HIDDEN">Ah! Zein geltoki da munduaren azpi sakonean gordetako hau?&lt;page&gt;Kanpai-hotsa deika entzun arte ez nekien arkanbideak hain sakonera iristen zirenik. Aurkikuntza harrigarria egin duzu, txikia!&lt;page&gt;Berdin dio zenbat urte igarotzen diren, munduak beti gordetzen dizkit halako ezustekoak zokondoetan...</entry>
    <entry name="STAG_TISO">Beste norbait dago atseden hartzen eserlekuan. Badu zerbait desatsegina hango hark, baina arkanbide geltokietako ateak guztiontzat daude zabalik.&lt;page&gt;Bidaiatzea eskatzen badit, atseginez eskainiko diot. Arkanbele gisa dudan betebeharra nire gogoaren gainetik dago.</entry>
    <entry name="STAG_DREAM">Erraz nekatzen naiz orain, eta nire hanka zaharrak gero eta minduago daude. Halere, zahartzarora iristeko zortea izan dut... beste askok ez dute halakorik lortu.</entry>
</entries>
