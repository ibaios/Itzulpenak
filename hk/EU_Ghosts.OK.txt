<entries>
    <entry name="100NAIL_REPEAT">Ez al dira nire eztenak benetan zoragarriak? Eta haien xafla dirdiratsuak, hain zorrotz eta hilgarriak.</entry>
    <entry name="100NAIL_TALK">Gogoko dituzu nire eztenak, ibiltari? Hiru baino ez ditut aldean, kondairek iradokitzen dutena baino askoz gutxiago.&lt;page&gt;Hala ere! Zein baino zein zorrotzagoak dira, eta nahikoa dut bakarrarekin zu erdibitzeko.</entry>
    <entry name="ALADAR_DEFEAT">Ni... Gorb naiz!&lt;page&gt;Buruargia... oinazea! Igo! Igo!&lt;page&gt;Ni... naiz...</entry>
    <entry name="ALADAR_INSPECT">Hemen datza Gorb Buruargia.</entry>
    <entry name="ALADAR_REPEAT">Igo! Igo! Igo igo igo Gorbekin!</entry>
    <entry name="ALADAR_TALK">Ni Gorb naiz!&lt;page&gt;Makurtu! Makurtu makurtu makurtu burua Gorben aurrean!&lt;page&gt;Buruargia! Gorb naiz!&lt;page&gt;Igo! Igo! Igo igo igo Gorbekin!</entry>
    <entry name="ATRA_REPEAT">Ez zaitzala nire itxurak izutu. Hemen benetako bakean nago.</entry>
    <entry name="ATRA_TALK">Ez ikaratu, izaki txikia. Garai batean amorru bortitza nitaz jabetu bazen ere, leku honetako aire baketsuak arrastoan sartua naukala dirudi.</entry>
    <entry name="BOSS_REPEAT">Zu ere gudaria zara? Ikusten dut zure eztena, baina ondo garatu gabeko oskola duzula dirudi. Zure egoeran, hau moduko lur arriskutsu bat zeharkatzeak ez dirudi oso zentzuzkoa.</entry>
    <entry name="BOSS_TALK">Oso urrundik etorri naiz lur honen bila. Nire oskolak bitxia dirudien arren, azpian dagoena zu moduko zomorro bat da.</entry>
    <entry name="CASPIAN_REPEAT">Pentsamendu ilunak dituzu, txikia? Halako aurpegi emoziogabearen atzean ezkutatzen zara, ezin dudala antzeman.</entry>
    <entry name="CASPIAN_TALK">Kontuz zure gogoarekin, txikia. Gogo bihurriek gauza ilunak egiten dituzte, eta nirea bihurrienetakoa zen.&lt;page&gt;Uste nuen neu izango nintzela neure amaiera, baina horren ordez soilgune hau aurkitu nuen, eta berekin, halako bake moduko bat.</entry>
    <entry name="CHAGAX_REPEAT">Heriotzaren kontrako edozein garaipen behin-behinekoa baino ez da.... Bai pentsamendu iluna.</entry>
    <entry name="CHAGAX_TALK">Besteei lagundu ohi nien. Nigana ekartzen zituzten, gaixorik, hil-hurren... Zer lor nezakeen?...&lt;page&gt;Heriotzaren kontrako edozein garaipen behin-behinekoa baino ez da.</entry>
    <entry name="FALSE_KNIGHT">Niretzako nahi nuen... besteak babesteko indarra...&lt;page&gt;Zaldun hura ikusi nuenean... lo... bere oskol blindatu handiaren barruan babesturik...&lt;page&gt;Ez ninduen hartara eromenak eraman... niretzako nahi nuen, ez besterik...&lt;page&gt;Baina... azkenean? Indarrak ezin bazaitu salbatu, zerk salba zaitzake...?</entry>
    <entry name="GALIEN_DEFEAT">Sinestezina... Azkenean garaitu naute! Hau da, beraz, galtzean sentitzen dena...&lt;page&gt;Halere, indartsua naiz, ezta? Errege ikusten duzunean, esango diozu zeinen ausarta izan naizen...?&lt;page&gt;Bai... ni probatzeko bidali zaitu nigana, ezta? Banekien ez zuela Galien ausarta ahaztu.&lt;page&gt;Prest nago... prest orain zurekin bat egiteko. Anaiak gara, zu eta ni. Utz dezagun leku hau...&lt;page&gt;...elkarrekin...</entry>
    <entry name="GALIEN_INSPECT">Eroritako gudari baten gorpua.</entry>
    <entry name="GALIEN_REPEAT">Hortaz... borrokan egingo dugu? Proba ditzagun gure indarrak lehia alai batekin!</entry>
    <entry name="GALIEN_TALK">Oh, lagun gudari bat, hemen kanpoan? Uste nuen ni nintzela zulo ahaztu higuingarri honetan bizirauteko besteko ausart eta indartsua zen bakarra.&lt;page&gt;Galien naiz, Sakrabiako gudaririk indartsuena! Nire indarra proban jartzera etorri naiz toki ikaragarri honetara. Zuk ere zure ahalmena probatu nahiko duzu, noski, hmm?&lt;page&gt;Bai, gu biok espezie berezia gara, ez gure aurrean erori den tipo gajo hau modukoak. Munduak ez du gupidarik ahulekin, zoritxarrez.&lt;page&gt;Hortaz... borrokan egingo dugu? Proba ditzagun gure indarrak lehia alai batekin!</entry>
    <entry name="GARRO_REPEAT">Gogor eutsi, gudari txikia.</entry>
    <entry name="GARRO_TALK">Gudaria zara, txikia? Benetako gudari batek ekaitzaren erdian ere ez du amore ematen.</entry>
    <entry name="GRASSHOPPER_REPEAT">Ezerrera edo eskuinera? Zein da bide onena? Hain erabaki sinplea, eta beti gabiltza eztabaidan.</entry>
    <entry name="GRASSHOPPER_TALK">Ez al da hau leku interesgarria? Hainbeste gauza deskubritzeko. Abiatzekotan gara, baina ezin erabaki gabiltza, zein norabide aukeratu.&lt;page&gt;Eztabaida sortu da gure artean. Ez genuke halako txikikeriengatik liskarrean aritu beharko. </entry>
    <entry name="GRAVEDIGGER_REPEAT">Egizu nahi duzuna, ibiltari txikia. Egin zure helbururako bidea.&lt;page&gt;Ez nintzateke kexatu beharko. Zu modukoak dira gure lanbidea bizirik mantentzen dutenak.</entry>
    <entry name="GRAVEDIGGER_TALK">Ehh... Beste bat arma eskuan duela. Suposatzen dut atzean gorpu asko utziko zenituela, ezta?&lt;page&gt;Hildakoenganako errukirik ez baduzu ere, behintzat kontuan hartu nire lanbidedunei zenbateko lan-karga eragiten diezun.</entry>
    <entry name="GROHAC_REPEAT">Lepoa inguratzen didaten oskol hauek? Nire lagun maiteak dira, beti nire alboan konpainia egiten. Askoz hobeak dira berriketarako inguruko zomorro arraroak baino.</entry>
    <entry name="GROHAC_TALK">Egindako akatsen oroitzapenak beti daramatzagu gainean. Ez itzazula akatsok zama gisa hartu, zure bidaian ekidin beharreko bideak ezagutzeko gida gisa baizik.</entry>
    <entry name="HEX_REPEAT">Zoaz beste norbait gogaitzera. Ez zara zu bila nabilena.</entry>
    <entry name="HEX_TALK">&quot;Laster arte,&quot; esan zidan, baina hori orain dela asko izan zen. Nora joan ote da?</entry>
    <entry name="HIVEQUEEN_EXTRA">Ene zalduna... Azkenean aske zara.</entry>
    <entry name="HIVEQUEEN_REPEAT">Naturaren aurka joatea alferrikakoa da. Gauza guztiek dute onartu beharreko amaiera.</entry>
    <entry name="HIVEQUEEN_TALK">Gauza txikia. Ezagutzen ditut zu lakoak.&lt;page&gt;Zure iragana konpondu nahian bazabiltza, jakizu ez naizela ni bila zabiltzan erregina.&lt;page&gt;Izaki zurbilak dira zure izatearen erantzule.&lt;page&gt;Erletxe hau Sakrabia barruan badago ere, ez dugu zerikusirik erresuma betierekotzeko ahaleginekin.</entry>
    <entry name="HU_DEFEAT">Nire burua... garbitu da. Zer egon gara... lo, umea?&lt;page&gt;Aah... oroitzen dut. Andere harro horiek... munstroak al ziren benetan? Orain oroitzen ditut haien begiak... distiratsu eta garbiak. Zergatik izutzen ninduten hainbeste, orduan?&lt;page&gt;Herrixka hartan eromenik bazegoen, ni izan nintzen hara eraman zuena. Zuzen zeuden handik kanporatu nindutenean.&lt;page&gt;Eraso egin nienean, arrazoi osoz...&lt;page&gt;Arrazoi osoz hil...&lt;page&gt;Hil... ninduten...?&lt;page&gt;...aah.</entry>
    <entry name="HU_INSPECT">Gogoan dugu Zaharra.</entry>
    <entry name="HU_REPEAT">Kontuz amesturiko loriarekin, umea. Zoaz bueltan, eta ez inoiz itzuli.</entry>
    <entry name="HU_TALK">Itxaron, umea! Zergatik etorri zara hona? Hondakin bihurturiko lur basati hau menderatzea da zure helburua?&lt;page&gt;Asko etorri dira leku hau garbitzeko asmotan, baina hemen bizi izan diren guztiak, denboraren poderioz, itzali egin dira.&lt;page&gt;Bai, baita azpian bizi diren zomorro zelatariak ere. Behinola zu bezain harro zebiltzan, baina orain munstroak baino ez dira.&lt;page&gt;Kontuz amesturiko loriarekin, umea. Zoaz bueltan, eta ez inoiz itzuli.</entry>
    <entry name="JONI_REPEAT">Ez al da hau leku lasaia? Atseden hartzeko toki paregabea.</entry>
    <entry name="JONI_TALK">Ahhh, ikusten dut nire bedeinkapena daramazula aldean. Ez dut oroitzen eman izana, baina azkenaldian oroimenak huts egiten dit.</entry>
    <entry name="KARINA_REPEAT">Ez duzu goi-mailakoen orbanik, baina ezta behe-mailakoenik ere.&lt;page&gt;Zer zara? Esadazu. Izaki gorenetako bat zara, ala beste zomorro apal bat baino ez?</entry>
    <entry name="KARINA_TALK">Nire orban zoragarriak miresten zabiltza? Espezie bikainekoa nauzu, aizu, baina ez dut aspaldian ni moduko beste batekin topo egin.</entry>
    <entry name="KCIN_REPEAT">Boterearen bilaketa zentzu gabeko helburua da. Hobe da beste gauza batzuk bilatzea.</entry>
    <entry name="KCIN_TALK">Behin boterearekin itsuturik egon nintzen, baina soilgune honetan emandako denborak irrika hori isilarazi du.&lt;page&gt;Zeinen eroa nintzen, halako zitalkeria desiratzeko. </entry>
    <entry name="MAGE_LORD">Ametsetan, ikus nezakeen. Erresumaren salbazioa, izurritea garaitua... erantzuna gure gorputzak mugiarazten dituen ariman zegoen.&lt;page&gt;Baina Erregek... Zergatik?! Egiten nuen edozeren kontra egiten zuen...&lt;page&gt;Bere jeloskortasuna... bere eromena... nire kontra jarriz, hilezkor izateko aukera ukatzen zidan!&lt;page&gt;Orain, Errege eta bere erresuma hilik daude... baina ni... betiko biziko naiz.</entry>
    <entry name="MAGNUS_REPEAT">Gogoratu, zomorro txikia, zanpatu zure beldurrak; zanpatu arazoak; zanpatu arerioak.</entry>
    <entry name="MAGNUS_TALK">Bizitzako arazo guztiak konpon daitezke indarra erabiliz. Hain mantra sinplea dena, bizitza osoan jarraitu dut.&lt;page&gt;Hain mirrina ez bazina, nire adibideari jarraitzea gomendatuko nizuke.</entry>
    <entry name="MARISSA_REPEAT">Zu bakarrik egon arren, zoragarria da berriro entzuleren bat izatea.</entry>
    <entry name="MARISSA_TALK">Ongi etorri nire agertokira, txikitxo. Marissa naiz, ospe dexenteko kantaria. Leku honi begiratuz sinestezina irudituko zaizun arren.&lt;page&gt;Garai batean, jendetza pilatzen zen ni abesten entzuteko, baina zerbait aldatu zen gero. Entzuleak, behinola nire ahotsaz liluratuak, alde egiten hasi ziren. Kantatzen jarraitu nuen, haien belarriek ezer entzuten ez bazuten ere.&lt;page&gt;Agian zuk abesten entzun nahiko nauzu? Duela askotik hona entzun nauen aurreneko laguna izango zara.</entry>
    <entry name="MARKOTH_DEFEAT">Inoiz... ez didate borrokan irabazi.&lt;page&gt;Ikus dezaket... nire burua hor, lo oraindik. Zenbat denbora daramat hemen gorderik?&lt;page&gt;Hemen, munduaren ertzean, ezin ninduen inork aurkitu... zuk baino ez.&lt;page&gt;Gudariek, zaldunek, erregeek, denborak berak ere... ez naute garaitu. Zuk baino ez.&lt;page&gt;Zeu zara iluntasuna... Zatoz ni deuseztatzera.</entry>
    <entry name="MARKOTH_INSPECT">Gudari baten gorpua, ezkutuarekin eta eztenekin.</entry>
    <entry name="MARKOTH_REPEAT">Altxa zure arma, ba, eroa, eta hil zaitez zure aurretik etorri direnek egin bezala.</entry>
    <entry name="MARKOTH_TALK">Bide luzea egin duzu, munduaren ertz honetan hiltzeko.&lt;page&gt;Ez, ez hitz egin. Milaka eta milaka hitz huts entzun ditut dagoeneko zu modukoengandik. Zure harrotasuna, desirak, desesperazioa... guztia zurekin desagertuko da txikitzen zaitudanean.&lt;page&gt;Altxa zure arma, ba, eta hil, zure aurretik etorri direnek egin bezala.</entry>
    <entry name="MILLY_REPEAT">Erosi nire gailetak! Denak saltzean etxera joan ahalko naiz.</entry>
    <entry name="MILLY_TALK">Erosi nire gailetak! Hain gozoak dira!</entry>
    <entry name="MOLTEN_REPEAT">Nire gorputza azalberritzen eta aldatzen den arren, nire muina betikoa da.</entry>
    <entry name="MOLTEN_TALK">Ez ikaratu nire usteltze itxuragatik. Nire gorputza azalberritzen eta aldatzen den arren, nire muina betikoa da.</entry>
    <entry name="MUMCAT_DEFEAT">Oh, ezezaguna... indartsua zara. Ni baino askoz indartsuagoa...&lt;page&gt;Luzaroan itxaron dut, ezezaguna. Luzaro borrokatu naiz, ezezaguna.&lt;page&gt;Oso, oso nekaturik nago! Erregina laster izango da hemen, eta lo-kuluxkatxo bat baino ez dut behar.&lt;page&gt;Esna nazazu Erregina etortzean, ezezaguna. Agian Erreginak bioi irakatsiko digu hegan egiten, ezezaguna!&lt;page&gt;Hori... dibertigarria... litzateke, ezta...?</entry>
    <entry name="MUMCAT_INSPECT">Sustraien eta hostoen babeslea, ohoratzen zaitugu.</entry>
    <entry name="MUMCAT_REPEAT">Itxarongo diogu elkarrekin, ezezaguna? Jolastuko dugu elkarrekin?</entry>
    <entry name="MUMCAT_TALK">Oh! Erregina! Erregina dator! Hain luzaro itxaron dut, eta orain ia hemen da! Pozez zoratzen nago!&lt;page&gt;Lorategi sakratu hau seguru mantendu dut orain artean! Denbora guzti honetan babestu dut, eta laster Erreginak bueltatu eta hegan egiten irakatsiko dit!&lt;page&gt;Itxarongo diogu elkarrekin, ezezaguna? Jolastuko dugu elkarrekin?</entry>
    <entry name="NOEYES_DEFEAT">Banan-banan... haien begiak itxi ziren azkenik. Sentitu nuen... baretasun goxo bat gure gainera jausten.&lt;page&gt;Barkatu zutaz beldurtu izanagatik. Beti aritu zara gu babestu nahian, baita guk ikus ezin zintugunean ere.&lt;page&gt;Eraman gaitzazu hara, arren. Argiak sufriaraziko ez gaituen lekura, ametsik gabeko lekura... Mesedez...</entry>
    <entry name="NOEYES_INSPECT">Harrian landutako aurpegi bat.</entry>
    <entry name="NOEYES_REPEAT">Haur maitea, munstro bat etorri da gure bila ilunpetan...Abestuko al duzu niretzako?</entry>
    <entry name="NOEYES_TALK">Haurra... oraindik ikus nazakezu? Arren, ez minik egin.&lt;page&gt;Ezin duzu lorik egin... begiak irekita, txikia. Ezin duzu amets egin... oraindik arnas egiten baduzu, txikia.&lt;page&gt;Haur maitea... hitz gorrotagarriak esaten dituzu lo zaudenean... zure erpeek urratuz kirrinka egiten dute...&lt;page&gt;Haur maitea, munstro bat etorri da gure bila ilunpetan... Abestuko al duzu niretzako?</entry>
    <entry name="PERPETOS_REPEAT">Izugarria zara, halako txikia izateko. Neu ere gudaria naiz, baina duda egingo nuke zure aurka eztena altxatu aurretik.</entry>
    <entry name="PERPETOS_TALK">Gure soilguneko egonaldiaz gozatzen ari zara? Aholkuren bat emango nizuke, baina honaino iritsi izateko, argi dago ondo dakizula mundu honetan aurrera egin eta bertako arriskuak gainditzen.</entry>
    <entry name="POGGY_REPEAT">Oso luzaroan egon naiz zain. Ziur laster dela afalordua, ezta?</entry>
    <entry name="POGGY_TALK">Skroink! Nahiko iharra dirudizu. Oso mirrina. Halakoa izan behar da, aitortzen dut.&lt;page&gt;Begira niri! Zomorro handi, lodi, koipetsu... goxo-goxoa. Zerbaitegatik maite naute hemengo denek.</entry>
    <entry name="REVEK_REPEAT">Ziurtatzen dizut, ibiltaria, nire eztena zorrotza da eta ez dut amore emango.</entry>
    <entry name="REVEK_TALK_DEFEAT_REPEAT">Babestea? Hori al zen nire egitekoa? Eta hala bada, nor babesten nuen? Zu eta biok baino ez gaude hemen.</entry>
    <entry name="REVEK_TALK_DEFEAT">Soilgunea itzali da. Hain isilik dago guztia, baina sentsazio hau... porrota? Leku honetan, noizbait egiteko bat neukan, baina zein?... Ezinezko zait gogoratzea. Garrantzitsua izango zen, noski? Nola ahaztu dut halakorik?</entry>
    <entry name="REVEK_TALK">Soilgune honetako zomorroak nire zaintzapean daude. Errespetuz tratatzen badituzu ongi etorria izango zara, baina eztena altxatzen baduzu aurrean izango nauzu.</entry>
    <entry name="THISTLEWIND_REPEAT">Eskuan arma daraman sits bat ikusteak harritzen al zaitu? Izaki pasiboak gara, baina ni ez naiz gure artean armak hartu dituen bakarra.&lt;page&gt;Izan zen mundu honen ertzei ausarki aurre egin zien beste bat, aspaldi ahazturiko egia bat argira ekartzeko esperantzaz.&lt;page&gt;Zer gertatu ote zitzaion?</entry>
    <entry name="THISTLEWIND_TALK">Ahhh, ibiltari bat.&lt;page&gt;Leku askotan izan naiz eta gauza ugari egin dut bizitzan, baina zuk askogatik irabaziko nauzun susmoa daukat.&lt;page&gt;Aspaldian ez dut Sakrabiako harpeetan zehar bidaiatu, eta iruditzen zait orain nire garaian baino askoz arriskutsuagoak direla, nahiz eta ziur naizen daukazun trebe itxurarekin ez duzula arazorik izango.&lt;page&gt;Zorte on! Hor kanpoko mundua erraldoia da.</entry>
    <entry name="WALDIE_REPEAT">Edonola ere, zuk ez zenuke niri aurre egiteko adorerik izango.</entry>
    <entry name="WALDIE_TALK">Ez nazazu itxuragatik epaitu. Garaiera txikikoa naizen arren, barruan arima iluna daramat, eta amorru biziz egiten dut borrokan.</entry>
    <entry name="WAYNER_REPEAT">Inbidia ematen didazu, mundu honi beldurrik gabe aurre egiten diozu. Zure saiakeratik asko ikas nezake.</entry>
    <entry name="WAYNER_TALK">Aupa, abenturazalea! Mundu zabalera irteteko asmoz? Zurekin joango nintzateke, baina hainbeste denboraren ostean, beldur naiz ez ote nukeen burua galduko.</entry>
    <entry name="WYATT_REPEAT">Ez gehiegi gerturatu. Ez zaitut mindu nahi.</entry>
    <entry name="WYATT_TALK">Kontuz!&lt;page&gt;Azidozko oskola daukat, eta ez dut erre zaitezen nahi. Gure espeziekook daukagun babes sistema da, baina nahiko gogaikarria ingurukoak ezagutu nahi dituzunean.</entry>
    <entry name="XERO_DEFEAT">Ah... orain ulertzen dut. Erregeren aurka matxinatzen direnak arma altxatzen duten unetik daude kondenatuak.&lt;page&gt;Ez esan traidorea naizenik. Esan ero bat baino ez naizela.&lt;page&gt;Badakit ez duzula ihes egingo. Zoazen lekura zoazela... begira izango nauzu.</entry>
    <entry name="XERO_INSPECT">Madarikatuak Erregeren aurka altxatzen direnak.</entry>
    <entry name="XERO_REPEAT">Oraindik itxaropena duzu, ibiltaria? Ihes egingo duzu? Ala arma altxatu eta biok kondenatuko gaituzu?</entry>
    <entry name="XERO_TALK">Geldi hor! Erresuma honetatik irteten saiatzen direnak madarikaturik daude. Hobe duzu hemen atseden hartzea, denborak berak ere lo hartu arte.&lt;page&gt;Itxaropena eta askatasuna. Uste nuen indar hutsak bi gauzok ziurtatuko zizkidala. Ametsetan, izurri hori eztenarekin desegin nezakeen. Gero, Erregeren kontra matxinatu nintzen.&lt;page&gt;Leku sakratu honetan esnatu nintzenean hasi nintzen ulertzen. Itxaropena dutenak dagoeneko kondenaturik daude.&lt;page&gt;Oraindik itxaropena duzu, ibiltaria? Ihes egingo duzu? Ala arma altxatu eta biok kondenatuko gaituzu?</entry>
</entries>